# De offentligt finansierade medierna – frågeställningar som bör utredas inför nästa tillståndsperiod

Medieutredningen ska enligt direktiven (dir. 2015:26) analysera behovet av mediepolitiska insatser och lämna förslag till nya mediepolitiska verktyg. Utredningen ska i sin analys beakta uppdragen för programbolagen Sveriges Radio AB, Sveriges Television AB och Sveriges Utbildningsradio AB.

Utredningen kan, enligt direktiven, också peka på frågeställningar som behöver utredas närmare inför nästa tillståndsperiod för programbolagen. I Medieutredningens delbetänkande (SOU 2015:94) anges att den delen av uppdraget ska redovisas i särskild ordning. I enlighet med detta överlämnades denna promemoria till Kulturdepartementet.
