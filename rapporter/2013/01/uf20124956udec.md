# Anvisningar inför Sidas framtagande av resultatförslag för strategi avseende Sveriges reformsamarbete med Östeuropa

Strategin för reformsamarbetet med Östeuropa ska omfatta länderna inom ramen för EU:s Östliga partnerskap, d.v.s. Armenien, Azerbajdzjan, Georgien, Moldavien, Ukraina samt Vitryssland och ersätter därmed de bilaterala strategier som tidigare gällt.

Reformsamarbetet med Östeuropa motiveras av den avgörande betydelsen EU\-närmandet har för länderna i regionen. EU\-närmandet utgör en central drivkraft och ett viktigt verktyg för de östeuropeiska ländernas strävan att demokratisera och modernisera sina samhällen och göra dem mer marknadsekonomiskt inriktade. Sverige är en av de starkaste förespråkarna av EU:s utvidgning och kan med kunskap, erfarenhet och engagemang stödja denna process, vilken inom EU hanteras inom ramen för Östliga partnerskapet.
