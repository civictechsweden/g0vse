# Framtidskommissionen - underlagsrapport: Arbetslusten tillbaka - röster om att växla karriär

På en arbetsmarknad där allt färre ska försörja allt fler finns det flera centrala frågor. Dit hör vad som får människor att byta yrkesbana och hur de går tillväga. Extra intressanta är personliga berättelser från människor vars vardag och verklighet sällan lyfts fram i affärspress eller i tidskrifter.

Rapporten innehåller intervjuer med ett trettiotal personer som helt bytt spår i yrkes livet, varav ett fåtal har blivit arbetslösa men de flesta har växlat frivilligt. Genom deras öppenhjärtighet tecknas en bild av vad som är viktigt för att känna arbetslust och vad som krävs för att genomföra en förändring.

Gemensam för samtliga intervjuade är att de gått på sin magkänsla, haft stöd från nära och kära samt i flera fall studerat senare i livet. utan någon längtan efter att stå i rampljuset, delar de här med sig av sina erfarenheter med förhoppningen att andra ska förstå och kanske inspireras.
