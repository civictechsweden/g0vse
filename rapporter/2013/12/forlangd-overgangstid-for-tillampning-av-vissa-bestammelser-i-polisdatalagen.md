# Förlängd övergångstid för tillämpning av vissa bestämmelser i polisdatalagen

I promemorian föreslås att punkten 5 i övergångsbestämmelserna till polisdatalagen (2010:361) ändras. Enligt den aktuella punkten behöver vissa av lagens bestämmelser om gemensamt tillgängliga uppgifter inte tillämpas förrän den 1 januari 2015. Det gäller bestämmelser om sökning samt bevarandetider för behandling av uppgifter i brottsanmälningar och förundersökningar. Det gäller även, såvitt avser den brottsutredande verksamheten, en bestämmelse som ställer krav på särskild upplysning i de fall en person inte är misstänkt för brott. Enligt förslaget i promemorian förlängs den tid under vilken bestämmelserna inte behöver tillämpas till utgången av år 2017.
