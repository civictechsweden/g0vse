# Resultatstrategi för kapacitetsutveckling och utbyten 2014-2017

Föreliggande resultatstrategi ska styra användningen av medel som i regleringsbrev avseende Styrelsen för internationellt utvecklingssamarbete (Sida) anslås under anslagsposten kapacitetsutveckling och utbyten under budgetåren 2014\-2017\. Verksamheten har tidigare hanterats inom ramen för strategin för kapacitetsutveckling och samverkan 2011\-2013\.

Verksamheten inom ramen för resultatstrategin för kapacitetsutveckling och utbyten ska bidra till kapacitetsutveckling hos organisationer och institutioner i samarbetsländer och regioner samt andra låg\- och medelinkomstländer. Verksamheten ska också bidra till ett ökat genomslag för svenska prioriteringar i det internationella utvecklingssamarbetet och till en höjd kompetens för utvecklingsfrågor hos svenska samarbetspartners inom utvecklingssamarbetet.
