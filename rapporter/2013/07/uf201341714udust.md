# Ingångsvärden för Sidas framtagande av resultatförslag för Sveriges internationella bistånd till Bangladesh för 2014-2020

Ca 50 miljoner människor i Bangladesh lever under fattigdomsgränsen om 1,25 Us-dollar per person om
dagen. Samtidigt har framsteg skett under det senaste decenniet: andelen fattiga har minskat, medellivslängden har ökat och flera andra sociala indikatorer har förbättrats. Bangladesh är ett av världens mest tätbefolkade länder med ett utsatt geografiskt läge.
Landet drabbas ofta av naturkatastrofer, något som förväntas öka på grund av klimatförändringarna. Bangladesh är en demokrati men med ett polariserat politiskt klimat och svaga offentliga institutioner. Sverige, som har gett bistånd sedan självständigheten 1971, har fortsatt en roll att spela för att bidra till att fattiga människor kan lyfta sig ur fattigdom. Genom vårt långvariga samarbete är Sverige en trovärdig partner med goda förutsättningar att arbeta med bl.a. så kallade motvindsfrågor.
