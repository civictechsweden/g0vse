# Vissa regelförenklingsfrågor inom socialförsäkringsområdet m.m.

Promemorian innehåller förslag till regelförenklingar inom socialförsäkringsområdet. Förslagen syftar till att förenkla den praktiska hanteringen av ärenden, både från medborgarnas och myndigheternas perspektiv.

Sju förslag rör Försäkringskassans område, huvudsakligen sjukförsäkringen. Dessa grundas på förslag som inkommit till Regeringskansliet från Försäkringskassan.

Ett förslag rör Pensionsmyndighetens område och grundas på förslag som inkommit till Regeringskansliet från Pensionsmyndigheten.

Två förslag har tagits fram av Regeringskansliet utan föregående skrivelse från någon myndighet. Ett av dessa rör att möjliggöra avdrag på ersättning från Försäkringskassan eller Pensionsmyndigheten för upplupen ränta och avgifter vid återkrav. Det andra förslaget avser att tydliggöra socialförsäkringstillhörigheten för lokalt anställd personal vid svenska utlandsmyndigheter i EU/EES-länder.
