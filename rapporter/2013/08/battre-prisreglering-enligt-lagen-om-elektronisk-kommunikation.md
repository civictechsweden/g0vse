# Bättre prisreglering enligt lagen om elektronisk kommunikation

I promemorian, som har utarbetats inom Näringsdepartementet, lämnas förslag till ändringar av lagen om elektronisk kommunikation som syftar till att prisregleringssystemet enligt lagen ska få ett mer effektivt genomslag.

Det föreslås att den som har ålagts en skyldighet att iaktta kostnadstäckning eller tillämpa kostnadsorienterad eller annan prissättning ska kunna förpliktas att, i fråga om tjänster som omfattas av skyldigheten, tillämpa ett visst högsta eller lägsta pris. Dessutom föreslås att lagens bestämmelse om att regeringen eller den myndighet som regeringen bestämmer meddelar föreskrifter om den metod som ska tillämpas för be-räkning av kostnadsorienterade priser, om vilka faktorer som ska läggas till grund för beräkningen och på vilket sätt detta ska ske, ska upphävas.

Det lämnas också förslag som gör det möjligt för tillsynsmyndigheten enligt lagen om elektronisk kommunikation att utöva tillsyn över efterlevnaden av genomförandeåtgärder som Europeiska kommissionen antar i form av förordningar och att pröva tvister som har samband med skyldigheter i sådana genomförandeåtgärder.

Lagändringarna föreslås träda i kraft den 1 april 2014.
