# Flexibla behörighetskrav till gymnasieskolans yrkesprogram

Promemorians förslag: Behöriga till yrkesprogram är elever med lägst betyget Godkänt i minst åtta ämnen inklusive svenska eller svenska som andraspråk, matematik och engelska.

Behöriga till yrkesprogram är också elever som saknar godkänt betyg i engelska eller matematik men har godkänt betyg i minst åtta ämnen inklusive svenska eller svenska som andraspråk och det meritvärde som framgår av föreskrifter som regeringen meddelar.

Promemorians bedömning: I förordning bör anges att det meritvärde som ska krävas för behörighet ska vara 90 poäng. I förordning bör vidare regleras att dessa elever av huvudmannen ska erbjudas särskilt stöd i det ämne i vilket eleven saknar betyg, endera engelska eller matematik. Hur det särskilda stödet ska utformas bör fastställas i ett åtgärdsprogram.
