# Utökade möjligheter till omedelbart avdrag för inventarier av mindre värde

I denna promemoria föreslås utökade möjligheter till omedelbart avdrag för inventarier av mindre värde. Regeringen har i budgetpropositionen för år 2009 aviserat de nu föreslagna ändringarna (prop. 2008/09:1, finansplan m.m., avsnitt 6.2.4.4).
Av förenklingsskäl och för att öka förutsebarheten för företagen bör det i lagtexten anges hur högt anskaffningsvärdet maximalt får vara för att inventarium ska utgöra ett inventarium av mindre värde. Beloppet bör gälla för alla företag och föreslås uppgå till ett halvt prisbasbelopp.
Förslaget bör träda i kraft den 1 juli 2009 och tillämpas på beskattningsår som påbörjas efter den 31 december 2008.
