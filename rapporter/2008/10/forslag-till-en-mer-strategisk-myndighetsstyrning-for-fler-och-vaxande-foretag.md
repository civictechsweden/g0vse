# Förslag till en mer strategisk myndighetsstyrning för fler och växande företag

I denna delrapport presenterar Styrstrategiprojektet en samlad bedömning av hur regeringens myndighetsstyrning kan förändras för att bättre främja företagande. En grundläggande tanke är att en effektivare och mer strategisk styrning kan bidra till en bättre måluppfyllelse med fler och växande företag.

Regeringen beslutade den 13 december 2007 att tillsätta ett projekt inom Regeringskansliet med uppgift att i försöksverksamhet inom området företagande utveckla Regeringskansliets arbetsformer och regeringens styrinstrument för en helhetsinriktad styrning utifrån ett företags\- och medborgarperspektiv. Projektet är ett samverkansprojekt mellan Närings\- och Finansdepartementet som samordnas i en projektgrupp under ledning av enheten för statlig förvaltning.
