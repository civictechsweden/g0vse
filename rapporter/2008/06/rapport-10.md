# Varför söks inte anvisad plats?

Delegationen har sedan den inledde sitt arbete 2005 utfört ett omfattande utredningsarbete som bland annat resulterat i en serie rapporter som ur olika vinklar beskriver de felaktiga utbetalningarna från de svenska trygghetssystemen, dess orsaker och effekter samt lämnat förslag till olika åtgärder. En uppgift för delegationen har varit att studera om trygghetssystemen används på rätt sätt. Bland annat har Institutet för arbetsmarknadspolitisk utvärdering (IFAU) på uppdrag av FUTdelegationen genomfört en studie av hur Arbetsförmedlingens anvisningar av lediga platser fungerar. Resultatet visade att i den undersökta gruppen hade var fjärde arbetssökande som uppgett att de ansökt en anvisad plats enligt arbetsgivaren inte gjort det. En
fråga som lämnades obesvarad var vilka orsaker som ligger bakom varför den arbetssökande inte söker anvisad plats.

Denna rapport – som är baserad på djupintervjuer av arbetssökande – försöker ge en bild av motiven och orsakerna till varför inte anvisade platser söks. TNS Gallup genomförde intervjuerna på uppdrag av FUT\-delegationen och Arbetsförmedlingen.
