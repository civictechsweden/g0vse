# Promemoria om höjd vägavgift m.m.

I samarbetskommittén för vägavgiften har avtalsparterna kommit överens om att föreslå att vägavgiften höjs till EG:s nya maximinivåer. Skälet till höjningen är framförallt att bibehålla den totala avgiftsnivån och förstärka differentieringen av avgiften. I promemorian föreslås därför att vägavgiften höjs till de nya maximinivåerna för vägavgift och differentieringen efter vilka krav på utsläpp av föroreningar som ett fordons motor uppfyller föreslås utvidgas till att även omfatta nyare avgaskrav.

Promemorian har skickats ut på remiss. Svaren ska vara inkomna senast den 18 augusti 2008\.
