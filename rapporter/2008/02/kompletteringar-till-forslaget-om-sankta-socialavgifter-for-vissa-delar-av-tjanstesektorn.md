# Kompletteringar till förslaget om sänkta socialavgifter för vissa delar av tjänstesektorn

Sverige fick i december 2007 klartecken från Europeiska kommissionen att gå vidare med förslaget om sänkta socialavgifter för vissa delar av tjänstesektorn men med krav på en begränsning som innebär att nedsättningen endast får omfatta små eller medelstora företag enligt kommissionens definition av sådana företag. I promemorian lämnas förslag till en sådan begränsning av nedsättningen.

Nedsättningen av socialavgifterna för vissa delar av tjänstesektorn föreslås nu, till skillnad från det tidigare lämnade förslaget, träda i kraft den 1 juli 2008 och tillämpas på ersättningar och inkomster som lämnas respektive uppbärs efter den 30 september 2008\.

I promemorian lämnas också förslag till sänkt moms för rumsuthyrning i hotellrörelse samt upplåtelse av campingplatser. Förslaget innebär att momssatsen sänks från 12 till 6 procent från och med den 1 oktober 2008\.
