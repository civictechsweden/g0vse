# Vissa förenklingar på företagsskatteområdet, m.m.

Promemorian innehåller förslag på förenklingar på företagsskatteområdet:

1\. Det ska bli möjligt att göra avdrag för ett koncernbidrag som lämnats till ett företag som förvärvats under beskattningsåret, även om företaget inte tidigare har bedrivit någon verksamhet (s.k. lagerbolag). Avdrag för koncernbidrag ska inte medges om avdraget innebär att det uppstår en förlust i det bolag som ger koncernbidraget.

2\. Hanteringen av säkerheter i samband med skalbolagsdeklaration förenklas på så sätt att fysiska personer som avyttrar en andel i ett skalbolag bara ska behöva ställa säkerhet när Skatteverket begär detta (enligt gällande regler måste de alltid ställa säkerhet).

3\. De s.k. 3:12\-reglerna ändras så att årets gränsbelopp bara beräknas för andelar som ägdes vid årets ingång.

Samtliga lagändringar föreslås träda i kraft den 1 januari 2009 och tillämpas första gången vid 2010 års taxering.
