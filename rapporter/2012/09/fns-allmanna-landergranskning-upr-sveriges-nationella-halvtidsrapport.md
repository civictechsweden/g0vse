# FN:s allmänna ländergranskning (UPR): Sveriges nationella halvtidsrapport

Denna rapport utgår ifrån de rekommendationer som lämnades av FN:s råd för mänskliga rättigheter, MR\-rådet, vid granskningen av Sverige i maj 2010\. Nästa granskning av Sverige, vilken syftar till att följa upp den första granskningen, är planerad till år 2015\. Sverige befinner sig därmed ungefär i mitten av genomförandefasen.


FN:s generalförsamling uppmanar medlemsstaterna att, på frivillig basis, förse MR\-rådet med en halvtidsuppdatering om uppföljningen av accepterade rekommendationer. Sverige ser värdet av en sådan uppföljning för genomförandet av accepterade rekommendationer i synnerhet och utvecklingen av Sveriges arbete för mänskliga rättigheter i allmänhet. Sverige ansluter sig därmed till det ökande antalet stater som enligt generalförsamlingens uppmaning tagit fram en halvtidsrapport.
