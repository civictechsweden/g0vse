# Rapport för bolag med statligt ägande januari-juni 2012

Staten är en betydande bolagsägare i Sverige. I den statliga bolagsportföljen som förvaltas inom Regeringskansliet finns 55 hel\- och delägda bolag, tre är börsnoterade. Bolagen representerar stora värden, tillsammans cirka 580 miljarder kronor. Staten har ett stort ansvar att vara en aktiv och professionell ägare. Det övergripande målet för regeringen är att bolagen ska skapa värde och i förekommande fall se till att de särskilt beslutade samhällsuppdragen utförs.

Regeringskansliet ger årligen ut två delårsrapporter och en verksamhetsberättelse för bolag med statligt ägande. Rapporteringen syftar till att öka genomlysningen och utvärderingen av det statliga ägandet, samt att ge en samlad bild av bolagsförvaltningen under året.
