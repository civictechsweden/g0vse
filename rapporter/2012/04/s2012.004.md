# En statsförvaltning i förnyelse

Regeringen beslutade torsdagen den 19 april 2012 fastställa programmet En statsförvaltning i förnyelse.

Programmet En statsförvaltning i förnyelse konkretiserar regeringens förvaltningspolitiska mål och inriktning och kommunicerar detta till statsförvaltningen. Programmet ska vara ett stöd i myndigheternas eget arbete med att utveckla sina verksamheter och organisationer.

Programmet lyfter fram områden där myndigheternas arbete är mest relevant för att uppnå de mål riksdagen antagit för det fortsatta arbetet med att utveckla den statliga förvaltningen.
