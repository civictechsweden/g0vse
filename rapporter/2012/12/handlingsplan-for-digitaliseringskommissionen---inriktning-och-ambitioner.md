# Handlingsplan för Digitaliseringskommissionen - inriktning och ambitioner

Digitaliseringskommissionen kommer att ha en viktig roll i arbetet med att genomföra den digitala agendan. Regeringen konstaterar i agendan att det inte finns någon statlig myndighet som ensam ansvarar för de it-politiska frågorna men att det är viktigt att på en övergripande strategisk nivå kunna arbeta med dessa. Det är en viktig anledning till att Digitaliseringskommissionen nu finns. Handlingsplanen syftar till att peka ut hur kommissionen avser att genomföra uppdraget, dess inriktning och ambitioner. Den utgår huvudsakligen från de uppgifter uppdraget omfattar. Dessa är att:

* analysera utvecklingen i förhållande till det it-politiska målet,
* visa på digitaliseringens möjligheter,
* kommunicera den digitala agendan och dess innehåll,
* vara administrativt ansvarig för de så kallade signatärerna till den digitala agendan och,
* samverka med olika aktörer i samhället för en ökad digitalisering

Handlingsplanen ska ses som ett avstamp för arbetet som ska genomföras under den kommande treårsperioden. Preciseringar av olika aktiviteter och processer kommer att kommuniceras löpande.

Diarienummer: N2012:04/2012/3 samt N2012/6458/ITP
