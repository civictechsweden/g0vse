# Framtidskommissionen - underlagsrapport: Nya mått på välfärd och livskvalitet i samhället

Människors välfärd och livskvalitet har länge mätts med hjälp av olika ekonomiska indikatorer. Inte minst har bruttonationalprodukten varit det ledande välfärdsmåttet i västvärlden under lång tid. Men den senaste tiden har diskussionen om alternativa välfärdsmått rönt allt större uppmärksamhet. Exempelvis har organisationer som OECD och FN nyligen publicerat rapporter där en mängd ”mjukare” indikatorer på mänsklig välfärd presenterats och diskuterats. Framför allt har subjektiva livskvalitetsindikatorer som mäter människors tillfredsställelse med livet och känslomässiga välbefinnande väckt stort intresse. I den här rapporten granskas dessa nya livskvalitetsmått närmare. Exempel på frågeställningar som behandlas är hur människors livstillfredsställelse och välbefinnande kan mätas och utvärderas samt vilka faktorer som hänger ihop med dessa subjektiva mått.

Vilken betydelse har till exempel människors ekonomi, sysselsättning, relationer och fritid för deras upplevda livskvalitet? Och vilka direkta och indirekta mått kan användas för att på samhällsnivå mäta människors subjektiva livskvalitet? Vidare presenterar rapporten en översikt över de subjektiva livskvalitetsmått som i dag finns tillgängliga i Sverige.
