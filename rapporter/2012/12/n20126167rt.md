# Nationell strategisk rapport för Sverige 2012 om Sveriges nationella strategiska referensram

Denna rapport innehåller en strategisk uppföljning av En nationell strategi för regional konkurrenskraft, entreprenörskap och sysselsättning 2007–2013\. I enlighet med de Europeiska strategiska riktlinjerna för sammanhållning, anger den nationella strategin riktlinjer för strukturfondsprogram för regional konkurrenskraft och sysselsättning 2007–2013\. Strategin utgör Sveriges nationella strategiska referensram för sammanhållningspolitiken. Den svenska nationella strategin är även vägledande för nationell politik. Den vidareutvecklar dessutom samordningen mellan den regionala tillväxtpolitiken, arbetsmarknadspolitiken och den europeiska sammanhållningspolitiken.

Rapporten omfattar åren 2009–2012 och hela den nationella strategin. Detta innebär att förutom att utgöra underlag för regeringens återrapportering till Europeiska kommissionen avseende genomförandet av sammanhållningspolitikens strukturfonder2, ger den också en överblick av politiska beslut samt nationell och regional verksamhet som påverkat genomförandet av den nationella strategin.
