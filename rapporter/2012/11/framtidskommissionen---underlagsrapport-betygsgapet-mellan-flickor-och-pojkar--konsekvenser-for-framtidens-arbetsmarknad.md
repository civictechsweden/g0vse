# Framtidskommissionen - underlagsrapport: Betygsgapet mellan flickor och pojkar – konsekvenser för framtidens arbetsmarknad

Den svenska skolan har flera problem i dag. Ett av dem är en fallande kunskapsnivå. Ett annat, som inte fått lika mycket uppmärksamhet, är att pojkar i genomsnitt presterar sämre än flickor. I denna rapport redovisas hur pojkar och flickors skolprestationer har utvecklats de senaste 20 åren. Den visar att datorernas intåg i skolan under perioden varken har höjt kunskapsnivån eller minskat det könsrelaterade betygsgapet. skillnaden mellan flickor och pojkar fortsätter i stället att växa. Kvinnornas större intresse för utbildning börjar dessutom ge tydliga resultat även i arbetslivet, där kvinnor blir allt vanligare i högutbildade yrken som tidigare dominerades av män och andelen kvinnliga chefer växer.
