# Sveriges hälsobistånd 2023

![](/contentassets/30aad4d336704b8cadde952d0b91fd7f/sveriges-halsobistand-2023-omslag.png?width=150&quality=85)


Det svenska hälsobiståndet för 2023 uppgick till 5,7 miljarder kronor. Viktiga fokusområden är stöd till hälsovård i Ukraina, samarbete med civilsamhället samt tillgång till SRHR och grundläggande hälso\- och vaccinationsinsatser.


Det svenska hälsobiståndet för 2023 uppgick till 5,7 miljarder kronor och utgjorde 10,4 procent av det totala svenska biståndet, exklusive avräkningar för asylkostnader. Av dessa 5,7 miljarder kanaliserades drygt 3,4 miljarder kronor, motsvarande 61 procent, via Utrikesdepartementet. Resterande medel, drygt 2,2 miljarder kronor, motsvarande 39 procent, kanaliserades via Sidas bilaterala, regionala och globala strategier.

Det totala hälsobiståndet har varierat över åren. Under 2020 – 2021 var hälsobiståndet rekordhögt som ett svar på Covid\-19 pandemin. Procentuellt har det totala biståndet för hälsa 2023 minskat något jämfört med procentuella nivåer innan pandemin. Under perioden 2019 till 2023 förvaltade Utrikesdepartementet en större finansiell andel av Sveriges hälsobistånd jämfört med Sida.
