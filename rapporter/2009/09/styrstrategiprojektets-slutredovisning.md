# Styrstrategiprojektets slutredovisning

Styrstrategiprojektet har gjort en samlad bedömning av hur regeringens myndighetsstyrning bör förändras för att bättre främja företagande. Projektet har utarbetat en generell metod som kan ligga till grund för en mer strategisk styrning även på andra områden. Projektgruppen konstaterar att det är svårt att i ett strategiskt utvecklingsarbete urskilja myndighetsstyrningen från övrig styrning.

Regeringen beslutade den 13 december 2007 att tillsätta ett projekt inom Regeringskansliet med uppgift att i försöksverksamhet inom området företagande utveckla Regeringskansliets arbetsformer och regeringens styrinstrument för en helhetsinriktad styrning utifrån ett företags\- och medborgarperspektiv. Projektet är ett samverkansprojekt mellan Närings\- och Finansdepartementet som samordnas i en projektgrupp under ledning av enheten för statlig förvaltning.
