# Övergångsvis dokumenthantering vid flyttningar under punktskatteuppskov

I promemorian lämnas förslag till införande av en övergångslösning för att säkerställa starten av det datoriserade systemet (EMCS) den 1 april 2010 och dokumenthantering vid flyttning av varor under uppskov med punktskatt. Under hösten 2009 har det framkommit att ett par med-lemsstater av tekniska skäl inte kommer att kunna ansluta sig till EMCS per den 1 april 2010. En övergångslösning har därför diskuterats mellan medlemsstaterna för att lösa den uppkomna situationen.

Övergångslösningen innebär för det första att varor som flyttas enligt ett uppskovsförfarande till en destination i en medlemsstat som ännu inte anslutit sig till EMCS ska åtföljas av nuvarande ledsagardokument i pappersform. I dessa fall ska EMCS inte användas. För det andra att varor vid flyttningar under ett uppskovsförfarande där dokument-hanteringen sker i EMCS och där flyttningen sker via ett land som inte är anslutet till EMCS, ska åtföljas av en utskriftsversion av det elektroniska administrativa dokumentet.

Utgångspunkten för övergångslösningen är att samtliga medlemsstater kommer att vara anslutna till EMCS senast den 1 januari 2011. Över-gångslösningen behövs således i första hand till dess. Övergångs-lösningen föreslås genomföras i lagen (1994:1563) om tobaksskatt, lagen (1994:1564) om alkoholskatt och lagen (1994:1776) om skatt på energi.
