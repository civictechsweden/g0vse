# Mängdbrottsuppdraget, delredovisning 2009-11-30

Regeringen har bedömt att den totala handläggningstiden för mängdbrott är för lång och att lagföringen av dessa brott måste öka väsentligt. Regeringen har därför i maj 2009 gett i uppdrag åt Rikspolisstyrelsen, Åklagarmyndigheten och Domstolsverket att vidta åtgärder för att mängdbrottshanteringen ska bli effektivare.

Denna delredovisning innefattar i huvudsak en beskrivning av det hittills bedrivna och av det pågående arbetet med mängdbrottsuppdraget. Den innefattar också en redogörelse för vad som hittills har framkommit om hur situationen ser ut vid myndigheterna och domstolarna. Fokus kommer att ligga på de problem\- och utvecklingsområden som de samverkande myndigheterna har identifierat beträffande mängdbrott. Inriktningen av det fortsatta arbetet kommer också att redovisas.
