# Arbetsprogram för Nationellt forum för regional konkurrenskraft, entreprenörskap och sysselsättning 2009-2013

Det Nationella forumet för regional konkurrenskraft, entreprenörskap och sysselsättning är regeringens instrument för att föra en kontinuerlig politisk dialog med den regionala nivån kring långsiktiga och strategiska frågor av betydelse för regional tillväxt.

Nationellt forum har pågått sedan maj 2007 och representerar ett nytt arbetssätt inom ramen för det regionala tillväxtarbetet och bidrar till att öka möjligheterna till lokalt och regionalt inflytande och ansvar. Syftet med Nationellt forum är att möjliggöra ett ömsesidigt utbyte av information, diskussion, inspel och kunskapsförmedling mellan regionala politiska företrädare och regeringen.

Under 2009 har en uppföljning gjorts av Nationellt forum och detta arbetsprogram är ett resultat av uppföljningen.
