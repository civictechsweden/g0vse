# En kontohavares ansvar för obehöriga transaktioner

Promemoria med utkast till lagrådsremiss som innehåller förslag som syftar till att genomföra de artiklar i ett EG\-direktiv (2007/64/EG) om betaltjänster på den inre marknaden och om ändring av direktiven 97/7/EG, 2002/65/EG, 2005/60/EG och 2006/48/EG samt upphävande av direktiv 97/5/EG (betaltjänstdirektivet) som behandlar en kontohavares betalningsansvar vid obehöriga transaktioner.

Vidare föreslås nya bestämmelser om vilket ansvar en kontohavare har för ett belopp som påförts eller dragits från ett konto vid en obehörig transaktion. Beträffande obehöriga transaktioner där en personlig kod har använts föreslås att kontohavaren ska stå för en självrisk.

Vidare föreslås en begränsning i ansvaret i de fall då en kontohavare som är konsument har brutit mot avtalsvillkoren genom grov oaktsamhet.

Lagändringarna är avsedda att träda i kraft den 1 augusti 2010\.
