# Regelförenkling inom Finansdepartementets ansvarsområden år 2009

Alla departement i Regeringskansliet arbetar med regelförenkling inom sina ansvarsområden. Regelförenkling inom Finansdepartementet fokuserar för närvarande på följande ansvars\- och regelområden: skatt, tull, finansmarknad, statistik och offentlig upphandling.

I promemorian redovisas arbetet med regelförenkling inom Finansdepartementets ansvarsområden under 2009\. Här redovisas ett 90\-tal förenklingsåtgärder, varav närmare 60 åtgärder har redovisats särskilt av myndigheterna på skatte\- och tullområdet.

Några exempel på åtgärder är kvartalsvis momsredovisning för små företag samt flera andra åtgärder på moms\- och tullområdet. Vidare redovisas också åtgärder inom finansmarknadsområdet som till exempel minskad rapportering till Finansinspektionen. En genomgång görs av samtliga statistikprodukter i syfte att minska företagens rapporteringsskyldighet för uppgifter om till exempel löner och sysselsättning, men utan att äventyra kvalitén i den nationella statistiken. Arbetet med ett nationellt upphandlingsstöd redovisas också.
