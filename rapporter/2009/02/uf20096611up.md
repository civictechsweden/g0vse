# Förlängd tid och finansiering för sekretariatet för Kommissionen för klimatförändring och utveckling

Regeringen beslutade den 11 oktober 2007 (UD2007/36552/UP) att upprätta en internationell kommission för klimatförändring och utveckling samt beslutade att det till stöd för kommissionen ska upprättas ett sekretariat inom Regeringskansliet (Utrikesdepartementet).
Regeringskansliet (Utrikesdepartementet) beslutade den 7 november 2007 (UD2007/36706/UP) att finansiera kommissionen och dess sekretariat under perioden 2007\-2009 med totalt 17 750 000 kronor.
I syfte att vidareförmedla och verka för genomförande av kommissionens rekommendationer under det svenska EU\-ordförandeskapet och efter förhandlingarna om en ny internationell klimatöverenskommelse i Köpenhamn i december 2009 bör verksamheten vid sekretariatet förlängas till och med den 30 juni 2010\. Kostnaden för förlängningen ryms inom det tidigare beslutade totalbeloppet för 2007\-2009\.

Regeringskansliet (Utrikesdepartementet) beslutar att förlänga verksamheten vid sekretariatet för Kommissionen för klimatförändring och utveckling till och med den 30 juni 2010 och att avsätta 3 469 000 kronor för sekretariatets verksamhet år 2010\.
