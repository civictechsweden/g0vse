# Ingångsvärden för Folke Bernadotteakademins framtagande av resultatförslag för Sveriges internationella bistånd i Demokratiska republiken Kongo för 2014-2018

Sveriges bistånd i Demokratiska republiken Kongo (DRK) motiveras av att DRK intar sista plats i UNDP:s Human Development Index och kommer troligtvis inte att uppfylla några millennieutvecklingsmål. DRK är både ett postkonfliktland och ett konfliktland med avsaknad av fungerande rättsväsende och andra statliga strukturer. Könsrelaterat våld, inklusive sexuellt våld, är omfattande i hela landet, med särskilda konfliktdimensioner i de östra provinserna. DRK och Sverige har en lång historisk relation på olika områden vilket innebär att Sverige har goda möjligheter att bidra till en positiv och hållbar utveckling.
