# Lagen (2006:1006) om tillståndsplikt för vissa kampsportsmatcher och förordningar på det aktuella området

Denna publikation togs fram under mandatperioden 2010-2014.

På uppdrag av regeringen har Länsstyrelsen i Örebro län analyserat den nuvarande regleringen av kampsport. Resultatet framgår av rapporten Kampsportslagen från 2006 till idag. Remissen omfattar Länsstyrelsens rapport och promemorian med författningsförslag.

Rapporten Kampsportslagen från 2006 till idag visar att de flesta kampsportsförbund är nöjda med kampsportslagen och dess tillämpning. Länsstyrelsen föreslår därför inga större förändringar. Dock föreslår man en utvidgad sanktionskatalog. Den enda sanktionsmöjligheten som finns i dagsläget är att dra tillbaka ett meddelat tillstånd men nu föreslås istället fyra olika typer av sanktioner som kan utfärdas mot arrangörer som inte följer meddelade tillstånd. Mot bakgrund av förbundens önskemål föreslår Länsstyrelsen även att tiden för att ansöka om tillstånd kortas i syfte att förkorta handläggningstiden för ansökningar och att ansökningsprocessen förenklas.
