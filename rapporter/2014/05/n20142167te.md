# Utredning om information, bokning och biljettförsäljning av kollektivtrafikresor

Ibland är det svårt för sällanresenärer att åka kollektivt. Det är inte lätt att köpa biljett över länsgränser eller att köpa en resa som innebär byten mellan buss och tåg. Det blir särskilt svårt när det är olika huvudmän som ansvarar för de olika resorna. Det kan därför finnas behov av ytterligare reglering som rör bokning och biljettförsäljning vid kollektivtrafikresor. Regeringen har därför initierat ett arbete för att lösa detta. En utredare ska undersöka om det bör bli obligatoriskt för kollektivtrafikföretag att tillhandahålla data som gör det möjligt att bygga system för information, bokning och biljettförsäljning, och hur detta i så fall ska regleras. Även rätten för återförsäljare inom och utom Sverige att sälja operatörernas utbud i biljettsamverkan bör uppmärksammas.
