# Delrapport 2: Redovisning av Kärnkraftssamordnarens insatser avseende utbyggnad av ny kärnkraft i Sverige – Januari 2025

I kärnkraftssamordnarens andra delrapport ges en förtydligad rekommendation kring hur en programorganisation kan utformas. Kärnkraftssamordnarens rekommendation är att ett statligt bolag som investerar i ny kärnkraft bildas. Genom att bolaget investerar i flera projekt som tar del av statens finansieringsmodell kan inlåsningseffekter avseende läroeffekter undvikas. På så vis kan en högre kostnadseffektivitet och bättre hushållning av statliga medel erhållas.

Kärnkraftssamordnaren föreslår även ett regionalt samarbete med närliggande länder avseende kompetensförsörjning och leveranskedjor.

I rapporten ges också en uppföljning av kärnkraftssamordnarens insatser sedan förra delrapporten (juni 2024), en sammanfattning av pågående insatser för ny kärnkraft och en lägesbild avseende målen i regeringens färdplan för ny kärnkraft.
