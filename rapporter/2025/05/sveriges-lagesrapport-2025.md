# Sveriges lägesrapport 2025

EU:s ramverk för ekonomisk styrning är en uppsättning regler och förfaranden för multilateral samordning och övervakning av den ekonomiska politiken, finanspolitiken, sysselsättningspolitiken och socialpolitiken inom EU. Det arbete som utförs enligt ramverket samordnas huvudsakligen genom en årlig process som kallas för den europeiska planeringsterminen.

De delar av ramverket som reglerar styrningen av medlemsstaternas finanspolitik kallas stabilitets- och tillväxtpakten. Enligt det nuvarande ramverket ska EU:s medlemsstater lämna in en medelfristig finans- och strukturpolitisk plan vart fjärde år och däremellan årliga lägesrapporter. Den medelfristiga finans- och strukturpolitisk planen lämnades in i oktober 2024.

Sveriges lägesrapport för 2025 redogör för genomförandet av Sveriges medelfristig finans- och strukturpolitisk plan och innehåller bland annat utfall och prognos för nettoutgiftsbanan samt för underliggande makroekonomiska och offentligfinansiella variabler. Därtill redogör lägesrapporten för de reformer och investeringar som var inkluderade i den medelfristiga finans- och strukturpolitisk planen. Rapporten innehåller även andra delar till följd av rapporteringskrav inom ramen för den europeiska planeringsterminen.

Lägesrapporterna ska lämnas till Europeisk kommissionen senast den 30 april varje år.
