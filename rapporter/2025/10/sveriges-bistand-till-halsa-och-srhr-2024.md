# Sveriges bistånd till hälsa och SRHR 2024

![](/contentassets/927a8f163ec1499ab319ef3e0b8e4912/omslag-sveriges-bistand-till-halsa-och-srhr-2024.jpg?width=150&quality=85)

Under 2024 uppgick Sveriges bistånd till global hälsa till dryga 5,1 miljarder kronor och biståndet till sexuell och reproduktiv hälsa och rättigheter (SRHR) uppgick till nära 2,7 miljarder kronor. Regeringen prioriterar förbättrad hälsa för de allra mest utsatta, inklusive alla individers fulla åtnjutande av SRHR.

Förbättrad hälsa för de allra mest utsatta är en av Reformagendans sju tematiska prioriteringar. God hälsa är en förutsättning för människor att nå sin fulla potential och för samhällsutveckling. Under 2024 uppgick Sveriges bistånd till global hälsa till dryga 5,1 miljarder kronor och biståndet till SRHR uppgick till nära 2,7 miljarder kronor. Jämfört med 2023 har andelen stöd till hälsa respektive SRHR av Utrikesdepartementets och Sidas totala bistånd ökat. Det visar att regeringen har fortsatt att prioritera dessa frågor och för Sverige starka kärnvärden.

Demokratiska republiken Kongo var under 2024 den största mottagaren av Sveriges bilaterala hälsostöd. Svenskt stöd har bland annat bidragit till säkra förlossningar, utbildning av barnmorskor, vaccinationer i konfliktområden och möjliggjort etableringen av sjukvårdsföretag i syfte att förbättra tillgången till vård.
