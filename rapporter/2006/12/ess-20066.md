# Generationsanalyser - omfördelning mellan generationer i en växande välfärdsstat

I den offentliga debatten sägs ibland att vissa generationer upplever en större välfärd och berikar sig på bekostnad av andra generationer. Hur det faktiskt förhåller sig har det hittills funnits mycket liten kunskap om. Det har saknats kvantitativa analyser av hur omfördelningen av samhällets gemensamma resurser sker mellan generationerna. I denna rapport till Expertgruppen för Studier i Samhällsekonomi (ESS) ges för första gången ett seriöst bidrag till kunskapen om fördelningen och omfördelningen mellan generationer.
