# Svensk aktiveringspolitik i nordiskt perspektiv

Som en följd av den massiva arbetslösheten i de europeiska länderna har en ny politik riktad till de arbetslösa introducerats inom EU, som kommit att kallas aktiveringspolitik. Medborgarna ska i högre grad än tidigare ta ansvar för sin egen sysselsättning och försörjning, som ett villkor för ekonomiska ersättningar. Även i de nordiska länderna gör sig denna individualiserande arbetsmarknadspolitik gällande. I denna rapport till Expertgruppen för Studier i Samhällsekonomi belyser filosofie doktor i socialt arbete Håkan Johansson den innebörd och den institutionella inramning som den nya politiken har fått i Sverige och i Danmark, Norge och Finland.
