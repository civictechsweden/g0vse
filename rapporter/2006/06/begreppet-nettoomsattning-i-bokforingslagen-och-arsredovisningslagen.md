# Begreppet nettoomsättning i bokföringslagen och årsredovisningslagen

I promemorian lämnas förslag som berör begreppet nettoomsättning i bokföringslagen och årsredovisningslagen.

Vid tillämpningen av bestämmelser i bokföringslagen och årsredovisningslagen som hänför sig till nettoomsättningens storlek ska ideella föreningar, registrerade trossamfund, registrerade organisatoriska delar av sådana samfund, samfällighetsföreningar, vilt\- och fiskevårdsområdesföreningar och stiftelser till nettoomsättningen lägga till bidrag, gåvor och, i förekommande fall, medlemsavgifter.

Vid bedömningen av om en stiftelse uppfyller det gränsvärde som gäller för skyldigheten att ha minst en auktoriserad revisor eller en godkänd revisor som har avlagt revisorsexamen ska till nettoomsättningen läggas bidrag och gåvor.
