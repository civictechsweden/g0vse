# Ett reformerat solvenssystem för försäkringsbolag

Promemorian innehåller förslag till ändrade solvensregler för försäkringsbolag, dvs. regler om det buffertkapital som bolagen måste ha för att kunna möta förluster i verksamheten. Förslagen syftar till att förbättra riskhanteringen i bolagen och att skapa bättre förutsättningar för Finansinspektionens tillsynsarbete.
Lagändringarna föreslås träda i kraft den 1 januari 2008. En möjlighet att utnyttja interna modeller för beräkning av säkerhetsmarginalen föreslås träda i kraft den 1 januari 2010.
