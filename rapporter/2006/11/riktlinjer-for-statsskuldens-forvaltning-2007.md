# Riktlinjer för statsskuldens förvaltning 2007

Regeringen fattade den 9 november 2006 beslut om nya riktlinjer för statsskuldens förvaltning 2007-2009. Enligt de nya riktlinjerna ska amorteringstakten i valutaskulden höjas med 15 miljarder kronor till 40 miljarder kronor per år 2007-2009. Motivet är att fortsätta minska den risk som en stor skuld i utländsk valuta utgör och inom rimlig tid nå det långsiktiga målet för andelen lån i utländsk valuta i statsskulden. Det är Riksgäldskontoret som sköter förvaltning av statsskulden enligt de beslutade riktlinjerna.
