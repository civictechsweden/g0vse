# Rapport om Sveriges lantbruksuniversitets sektorsroll

Rapporten från Norsk senter for bygdeforskning, Trondheim, behandlar Sveriges lantbruksuniversitets sektorsroll. Rapporten är beställd av jordbruksminister Ann\-Christin Nykvist i maj 2005 och överlämnad 1 november 2006\.

Utredarens uppdrag var bland annat att bedöma samhällets ansvar för de areella näringarnas utveckling men också att definiera och tydliggöra SLU:s framtida roll som sektorsuniversitet. I uppdraget ingick också att komma med förslag på nödvändig infrastruktur och finansieringsformer för att SLU ska kunna bedriva en effektiv utbildning och forskning med hög kvalitet.
