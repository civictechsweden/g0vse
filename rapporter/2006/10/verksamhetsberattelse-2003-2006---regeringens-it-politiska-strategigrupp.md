# Verksamhetsberättelse 2003-2006 - Regeringens IT-politiska strategigrupp

Regeringens IT\-politiska strategigrupp bildades den 18 juni 2003 genom ett regeringsbeslut. Uppgiften har varit att arbeta rådgivande, pådrivande och samordnande med IT\-politiska frågor, såväl internt inom Regeringskansliet som externt mot övrig offentlig sektor och näringsliv. Strategigruppen har bestått dels av en ordförande och sju ledamöter, dels av ett kansli på fem personer (kansliansvarig, tre projektledare och en assistent). Såväl ledamöter som kansli var opolitiskt tillsatta och har istället valts/rekryterats för sin expertis inom IT\-området.
