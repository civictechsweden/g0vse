# Faktapromemoria: Samråd om reglering av hälso- och sjukvårdstjänster

2006/07: FPM 5

Den 26 september 2006 inledde kommissionen en samrådsprocess angående gemenskapens agerande kring hälso\- och sjukvårdstjänster. Samrådsprocessen syftar till att låta medlemsstater och andra aktörer reflektera och inkomma med synpunkter på hur hälso\- och sjukvårdsfrågorna bör hanteras på europeisk nivå. Kommissionen har skickat ut ett meddelande som inleder samrådsprocessen. I meddelandet belyses att det finns behov av att tydliggöra vilka regler som gäller för att kunna söka vård i andra länder samt för att få denna vård ersatt, liksom vilka möjligheter de ansvariga för nationella hälso\- och sjukvårdssystem har att planera verksamheten utan att begränsa principerna om den fria rörligheten. Samrådsprocessen avslutas den 31 januari 2007 och beroende på utfallet av samrådsprocessen kommer kommissionen under 2007 att återkomma med förslag på fortsatt hantering.
