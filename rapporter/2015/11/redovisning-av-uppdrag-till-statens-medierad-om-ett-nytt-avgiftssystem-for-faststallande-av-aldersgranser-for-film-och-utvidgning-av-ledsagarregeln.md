# Redovisning av uppdrag till Statens medieråd om ett nytt avgiftssystem för fastställande av åldersgränser för film och utvidgning av ledsagarregeln

Statens medieråd fick i maj 2015 i uppdrag av regeringen att lämna förslag till ett nytt avgiftssystem för fastställande av åldersgränser för film baserat på biljettintäkter och att överväga och eventuellt föreslå en utvidgning av den så kallade ledsagarregeln till att gälla åldersgränsen 15 år.


Statens medieråd är den myndighet som fastställer åldersgränser på film som ska visas på bio. En film kan ha åldersgränsen barntillåten, 11, 7 eller 15 år.

Myndigheten föreslår att avgiften för att fastställa åldersgränsen för en film ska tas ut med en grundavgift om 1 000 kr och en intäktsbaserad avgift. Den intäktsbaserade avgiften föreslås bli 0,48 procent av en films nettointäkt från premiär och 30 dagar framåt, med ett maxbelopp om 150 000 kronor. Någon intäktsbaserad avgift ska dock inte tas ut om åldersgränsen för en film beslutats bli 15 år.

Myndigheten föreslår även att ledsagarregeln ska utvidgas till att gälla för filmer med 15\-årsgräns. I dag gäller regeln bara för filmer med en 7\-års och 11\-årsgräns. Att ledsagarregeln utvidgas innebär att barn i åldern 11–14 år ges möjlighet – att i sällskap av en vuxen – se filmer med en 15\-årsgräns.
