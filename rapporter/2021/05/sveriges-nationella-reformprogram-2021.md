# Sveriges nationella reformprogram 2021

Medlemsstaterna ska årligen utarbeta så kallade nationella reformprogram om genomförandet av europeiska planeringsterminen i den nationella politiken. Programmet överlämnas till kommissionen efter beslut.


[Sveriges nationella reformprogram 2021\.pdf](/49c109/contentassets/e02e2a2c6f73449b9f7b2a315c71234e/sveriges-nationella-reformprogram-2021.pdf "Sveriges nationella reformprogram 2021.pdf")

Sveriges nationella reformprogram 2021 baseras främst på åtgärder och reformambitioner i budgetpropositionen för 2021 och 2021 års ekonomiska vårproposition respektive vårändringsbudget. I reformprogrammet redovisar regeringen åtgärder i relation till de huvudsakliga ekonomiska utmaningarna för svensk ekonomi som kommissionen identifierat bl.a. i de landsspecifika rekommendationerna till Sverige inom den europeiska planeringsterminen. Reformprogrammet återspeglar även de politiska prioriteringarna i kommissionens årliga hållbara tillväxtstrategi.

Liksom tidigare år återfinns i en bilaga till reformprogrammet ett flertal bidrag som inkommit från arbetsmarknadens parter, Sveriges Kommuner och Regioner, regionala och lokala aktörer samt organisationer i det civila samhället. Regeringen har inte tagit ställning till dessa bidrag.
