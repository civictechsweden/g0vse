# Svara på remiss – om remisser av betänkanden och andra förslag från Regeringskansliet

Varje år skickar Regeringskansliet ut många betänkanden och andra förslag på remiss. Hos remissinstanserna tar arbetet med att svara på remisserna mycket tid och kraft i anspråk. Inom Regeringskansliet kräver även bearbetningen av remissinstansernas synpunkter mycket arbete.

Statsrådsberedningen ger ut denna promemoria för att underlätta remissarbetet både utanför och inom Regeringskansliet. Promemorian vänder sig i första hand till myndigheter, organisationer och andra som får remisser från Regeringskansliet.

Promemorian ersätter den publikation i samma ämne som Statsrådsberedningen gav ut i december 2003 och som uppdaterades i maj 2009.
