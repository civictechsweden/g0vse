# Utkast till lagrådsremiss: Undantag från arvsskatt och gåvoskatt

Den 16 december 2004 beslutade riksdagen att slopa arvs- och gåvoskatten från och med den 1 januari 2005. Med anledning av händelserna i Sydostasien föreslås i lagrådsremissen att det i en särskild lag införs ett undantag som innebär att arvs- och gåvoskatt inte skall utgå i de fall skattskyldighet enligt lagen om arvsskatt och gåvoskatt eller enligt förordningen om arvsskatt vid avveckling av fideikommiss inträtt under perioden från den 17 december 2004, dvs. dagen efter riksdagens beslut, till den 31 december 2004. När det gäller uttaget av arvs- och gåvoskatt innebär förslaget i sak detsamma som om de båda lagarna avskaffats från och med den 17 december 2004. Lagen föreslås träda i kraft den 1 juni 2005.
