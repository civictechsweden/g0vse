# Elektronisk ingivning till Bolagsverket

Promemorian innehåller förslag till författningsändringar som ska göra det möjligt för aktiebolag att till Bolagsverket ge in anmälningar för registrering, ansökningar och årsredovisningshandlingar elektroniskt.

Vidare innehåller promemorian förslag om att uppgifter som registreras i aktiebolagsregistret och som i dag kungörs på svenska även ska kunna registreras och kungöras på annat officiellt språk inom Europeiska unionen eller på norska eller isländska.

Det föreslås också att en årsredovisning ska få upprättas elektroniskt och undertecknas med en avancerad elektronisk signatur.

Förslagen syftar bl.a. till att genomföra ett EG\-direktiv om ändringar i det första bolagsrättsliga direktivet. De föreslagna ändringarna föreslås träda i kraft den 1 juli 2006\.
