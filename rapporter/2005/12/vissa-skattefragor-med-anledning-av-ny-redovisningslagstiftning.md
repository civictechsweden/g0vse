# Vissa skattefrågor med anledning av ny redovisningslagstiftning

I promemorian lämnas förslag på kompletterande lagstiftning som ska göra det möjligt för enskilda näringsidkare som upprättar ett förenklat årsbokslut att lägga ett sådant bokslut till grund för inkomstbeskattningen utan några ytterligare justeringar.

Förslagen berör vissa grundläggande periodiseringsbestämmelser samt reglerna om lager, pågående arbeten och inventarier.

I promemorian föreslås vidare nya kompletterande regler i mervärdesskattelagen (1994:200\) som innebär en utökad möjlighet att redovisa mervärdesskatt enligt en kontantmetod.
