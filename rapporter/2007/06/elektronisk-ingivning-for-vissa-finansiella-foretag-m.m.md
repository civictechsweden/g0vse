# Elektronisk ingivning för vissa finansiella företag, m.m.

Promemorian innehåller förslag om att handlingar som ska vara undertecknade enligt sparbankslagen (1987:619), lagen (1995:1570) om medlemsbanker och försäkringsrörelselagen (1982:713) ska få undertecknas med elektronisk signatur.
Vidare lämnas förslag till regler som ska göra det möjligt för sparbanker, medlemsbanker och försäkringsbolag att till Bolagsverket ge in anmälningar för registrering, ansökningar samt redovisnings- och revisionshandlingar elektroniskt.
Förslagen föreslås träda i kraft den 1 april 2008.
Promemorian skickades ut på remiss den 1 juni 2007. Remissvar ska vara inkomna senast den 31 augusti 2007.
