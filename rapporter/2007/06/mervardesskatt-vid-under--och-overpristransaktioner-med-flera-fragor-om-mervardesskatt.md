# Mervärdesskatt vid under- och överpristransaktioner, med flera frågor om mervärdesskatt

Förslagen i promemorian är till största delen anpassningar till EG:s Mervärdesskattedirektiv och till ny rättspraxis från EG\-domstolen. Ändringarna gäller bland annat att moms på förskott eller a conton i byggverksamhet ska redovisas löpande, att viss offentlig verksamhet blir momspliktig om konkurrens från privata företag förekommer samt att kommuner lättare ska kunna momsbelägga hyran när de hyr ut lokaler i andra hand till andra kommuner. Remisstiden går ut den 15 augusti 2007\.
