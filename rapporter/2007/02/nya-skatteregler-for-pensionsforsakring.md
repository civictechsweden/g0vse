# Nya skatteregler för pensionsförsäkring

För att anpassa lagstiftningen till EG\-rätten föreslås bland annat att avdrag inte bara ska medges för premier till svenska pensionsförsäkringar utan även för premier till pensionsförsäkringar tecknade inom övriga Europeiska ekonomiska samarbetsområdet (EES).

I promemorian föreslås också att försäkringsgivaren ska lämna kontrolluppgifter om inbetalade premier, försäkringens värde och utbetalningar. Vidare föreslås bl.a. en ny avskattningsregel, att särreglerna för s.k. kapitalpensionsförsäkringar ska slopas och att reglerna för avkastningsskatt på utländska kapitalförsäkringar även ska gälla för pensionsförsäkringar inom EES.

De nya reglerna föreslås börja gälla från den 2 februari 2007\. Särskilda övergångsbestämmelser föreslås för äldre pensionsförsäkringsavtal.

Remisstiden går ut den 16 april 2007\.
