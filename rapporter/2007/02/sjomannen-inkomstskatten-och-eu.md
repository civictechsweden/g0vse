# Sjömannen, inkomstskatten och EU

Sjömän som arbetar på svenska handelsfartyg har i vissa fall rätt till sjöinkomstavdrag och skattereduktion för sjöinkomst. I promemorian föreslås att dessa regler ska utvidgas till att också gälla inkomst från arbete på fartyg som är registrerade i en annan EES\-stat.

Sjömän som arbetar på ett fartyg från ett annat nordiskt land som går i internationell trafik är undantagna från beskattning i Sverige. Undantaget är tidsbegränsat och har årligen förlängts med ett år i taget. I promemorian föreslås att undantaget från svensk skatt ska gälla tills vidare och att det också skall gälla sjömän som arbetar på danska färjor i linjetrafik mellan Sverige och Danmark.

Remisstiden går ut den 10 april 2007\.
