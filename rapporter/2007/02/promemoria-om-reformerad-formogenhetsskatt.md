# Promemoria om reformerad förmögenhetsskatt

I promemorian föreslås en halvering av förmögenhetsskatten från 1,5 till 0,75 procent för alla tillgångar, utom fastigheter och bostadsrätter. För ideella föreningar, stiftelser och vissa samfund sänks skattesatsen från 1,5 till 0,75 promille. Syftet är bland annat att förbättra företagarnas villkor.

En halvering av förmögenhetsskatten undanröjer endast delvis Lex Uggla\-problematiken. Det vill säga att ägare till onoterade aktiebolag riskerar att få betala förmögenhetsskatt på kapital som behövs i företaget för investeringar och nyanställningar. Därför föreslås även att alla tillgångar i ett företag ska vara fria från förmögenhetsskatt. Undantag görs för bostäder i företaget som används som privatbostad.

De ändrade reglerna för förmögenhetsbeskattning föreslås kunna tillämpas första gången vid 2008 års taxering. Remisstiden för promemorian går ut den 19 april 2007\.
