# Återförsäkring, en komplettering

Promemorian innehåller kompletterade lagändringar till de förslag som lämnats i återförsäkringspromemorian som remitterades i december 2006\. I promemorian föreslås vissa kvalitativa placeringsregler för skuldtäckningstillgångar som avser återförsäkringsverksamhet. Vidare innehåller promemorian förslag till mindre restriktiva placeringsbestämmelser avseende innehav i investeringsfonder och säkerställda obligationer. Lättnaderna ska gälla skuldtäckningstillgångar som avser både direkt försäkring och återförsäkring.
