# Skattelättnader för förmån av hushållstjänster

I propositionen om skattelättnader för hushållstjänster m.m. (prop. 2006/07:94\) föreslås att en skattereduktion skall införas för fysiska personer som har haft utgifter för hushållsarbete. Dessa regler föreslås träda i kraft den 1 juli 2007\. I denna promemoria föreslås att en skattereduktion även skall införas för fysiska personer som har haft skattepliktig löneförmån i form av hushållstjänster. Enligt promemorians förslag skall hushållstjänsterna ha utförts av någon som har F\-skattsedel. Detta gäller även när arbetsgivaren själv eller med anställd personal utför hushållsarbete hos arbetstagaren. För skattereduktion krävs att hushållsarbetet utförs av annan person än den som begär reduktionen eller närstående till denne. Reglerna föreslås träda i kraft den 1 januari 2008 och tillämpas på hushållstjänster som kommit den sökande till del efter den 31 december 2007\.
