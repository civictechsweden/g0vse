# Åtgärder mot missbruk av tillfällig föräldrapenning

I promemorian föreslås att föräldrar som begär tillfällig föräldrapenning för vård av barn som inte fyllt tolv år, ska bli skyldiga att styrka barnets frånvaro med ett intyg. Intyget ska utfärdas av den förskola, familjedaghem, fritidshem eller skola där barnet normalt vistas. Detta gäller oavsett om den verksamhet som barnet vistas i har enskild eller offentlig huvudman. Förslaget innebär ändringar i lagen (1963:381) om allmän försäkring (AFL) och i skollagen (1985:1100).
Bestämmelserna föreslås träda i kraft den 1 juli 2008.
