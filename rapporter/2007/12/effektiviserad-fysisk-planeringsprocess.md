# Effektiviserad fysisk planeringsprocess

Regionplane- och trafikkontoret i Stockholm, Länsstyrelsen i Stockholms län, Vägverket Region Stockholm, Banverket och Stockholms stad har låtit konsultföretaget WSP göra en rapport om möjligheterna till effektivisering av processen för fysisk planering med prövning främst med avseende på väg och järnväg (enligt bland annat Miljöbalken, PBL samt väg- och järnvägslagarna) med ett samtidigt beaktande av kraven på demokratiskt inflytande och rättssäkerhet samt behovet av att processerna skall kunna överblickas av medborgarna. Rapporten tar sikte på situationen i Stockholm, men slutsatserna är i huvudsak generella. I detta dokument redovisas en utvecklad sammanfattning av den rapport som tagits fram.
Inriktningen har varit både ge en övergripande problembild och peka på möjligheterna till förändringar i lagstiftningen och praxis i avsikt att effektivisera planeringsprocesserna för stora infrastrukturprojekt i Stockholmsregionen. Förslagen innehåller inga stora systemförändringar eller maktförskjutningar. De är menade att vara allsidiga och tillgodose alla aktörers perspektiv av effektivisering och kunna implementeras utan någon längre tids utredning. Organisatoriska ändringar är sannolikt mer effektiva än lagstiftningsåtgärder för att åstadkomma en snabb förändring.
De förslag och slutsatser som presenteras nedan svarar WSP för.
