# Regeringens riktlinjer för handelsrelaterat utvecklingssamarbete 2008

Insikten om handelns betydelse som medel för att skapa utveckling och bekämpa fattigdom är sedan ett antal år etablerad. Men det finns hinder som bromsar utvecklingsländernas möjlighet att ta tillvara de allt öppnare handelsvillkoren. Här har handelsrelaterat bistånd en mycket viktig roll att fylla. Som slås fast i budgetpropositionen för 2008 avser regeringen fortsätta att höja sina ambitioner såväl när det gäller effektivitet som resursmässigt i fråga om det handelsrelaterade utvecklingssamarbetet. Ett viktigt ingångsvärde i detta arbete är EU:s Aid for Trade-strategi och de mål som anges i den.
