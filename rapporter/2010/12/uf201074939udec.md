# Bidrag till Eastern Partnership Technical Assistance Trust Fund (EPTATF)

Europeiska investeringsbanken (EIB), som är en EU institution ägd av EU:s 27 medlemsstater, finansierar bl. a. projekt i länderna i Östliga partnerskapet (Armenien, Azerbajdzjan, Georgien, Moldavien, Ukraina och Vitryssland). EIB, som inte förfogar över egna gåvomedel, har beslutat sätta upp en multilateral fond för tekniskt bistånd. Denna ska finansiera studier och institutionsuppbyggnad i samband med långivning från banken till länderna inom Östliga partnerskapet. Banken har riktat en förfrågan till medlemsstaterna m.fl. om bidrag till fonden.

Regeringskansliet (Utrikesdepartementet) beslutar att till Eastern Partnership Technical Assistance Trust Fund, som förvaltas av Europeiska investeringsbanken, utbetala 10 000 000 kronor.
