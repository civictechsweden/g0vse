# Ämnesplaner för de gymnasiegemensamma ämnena

Regeringen har beslutat om ämnesplaner för de gymnasiegemensamma ämnena. Det är de ämnen som alla elever på samtliga program inom gymnasieskolan kommer att läsa. Ämnesplanerna innehåller flera kurser i varje ämne och för varje kurs finns centralt innehåll och kunskapskrav angivet. Kunskapskraven är presenterade både i löpande text och i tabellform för att förstärka tydligheten. De nya ämnesplanerna kommer att gälla för dem som påbörjar utbildningen efter den 1 juli 2011.
