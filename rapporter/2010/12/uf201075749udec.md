# Bidrag till Western Balkans Investment Framework (WBIF)

Western Balkans Investment Framework (WBIF) inrättades 2009, med syftet att underlätta projektfinansiering i Albanien, Bosnien-Hercegovina, Kosovo, Kroatien, Makedonien, Montenegro och Serbien. Arbetet inriktas på att genom finansiering av projektförberedande insatser möjliggöra lånefinansierade projekt inom väg- och järnvägsbyggande, energi- och miljösektorn men också infrastruktur inom det sociala området och i viss utsträckning stöd till små och medelstora företag.

Regeringskansliet (Utrikesdepartementet) beslutar att lämna ett bidrag på 18 000 000 kronor till European Western Balkans Joint Fund (EWBJF).
