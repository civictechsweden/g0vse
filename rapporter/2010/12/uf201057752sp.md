# Bidrag till Folke Bernadotteakademin för ett uppdrag till den nationella kontaktgruppen för säkerhetssektorreformfrågor gällande analys och förslag på möjliga svenska SSR-insatser i Colombia

Regeringskansliet (Utrikesdepartementet) beslutar att bevilja
ett bidrag till Folke Bernadotteakademin om 400 000 kronor för att finansiera ett uppdrag till den svenska nationella kontaktgruppen för säkerhetssektorreformfrågor. Uppdraget omfattar att den nationella kontaktgruppen ska analysera och till Regeringskansliets styrgrupp (UD) för SSR-frågor presentera möjliga förslag på SSR-insatser i Colombia. Analysarbetet och möjliga förslag ska ta som utgångspunkt den svenska nationella inriktningen avseende SSR och OECD/DAC:s riktlinjer på området.
