# Finansiering av en informationstjänst för det svenska biståndet

Biståndsministern lanserade under hösten 2009 initiativet Öppna biståndet, som bland annat syftar till att öka transparensen och öppenheten inom den svenska biståndsförvaltningen. Ett led i detta är införandet av en transparensgaranti inom biståndet, som innebär att biståndsinformation i alla steg från propositioner och strategier till beslut om utbetalningar och resultat ska tillgängliggöras digitalt i ett webbgränssnitt.

Som ett led i regeringens arbete med e\-förvaltningsfrågor samt transparens och öppenhet inom biståndet ska Utrikesdepartementet ta fram en informationstjänst för att synliggöra biståndsinformation. Informationstjänsten ska sammanföra biståndsdata från flera olika källor inklusive Regeringskansliet och Sida.

En konsultbyrå kommer att avropas för att utveckla en informationstjänst för det svenska biståndet. Konsulternas uppdrag omfattar i första hand sammanförande av biståndsdata (back\-end) samt koncept, visualisering av data, grafisk design och programmering.

Regeringskansliet (Utrikesdepartementet) beslutar att avsätta 3,6 miljoner kronor för det angivna uppdraget.
