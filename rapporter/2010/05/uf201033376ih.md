# Bidrag till Open Trade Gate Sweden (OTGS), kontaktpunkt för export från utvecklingsländerna

År 2004 inrättades en nationell kontaktpunkt för export från u\-länder – Open Trade Gate Sweden. Syftet med att etablera en nationell kontaktpunkt var dels att skapa en funktion med uppdrag att bistå exportörer från utvecklingsländerna att förstå och komma tillrätta med problem relaterade till det handelspolitiska regelverket, dels att genom en välfungerande och interaktiv kontaktpunktsfunktion driva vidare en utveckling och fördjupning av motsvarande EU\-funktion.

Regeringskansliet (Utrikesdepartementet) beslutar att lämna ett bidrag på 3 000 000 kronor till OTGS.
