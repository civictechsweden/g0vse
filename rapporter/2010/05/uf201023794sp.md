# Antagande av rådsbeslut om ändring och förlängning av gemensam åtgärd 2008/112/GUSP om EU:s uppdrag till stöd för reform av säkerhetssektorn i Republiken Guinea-Bissau (EU SSR Guinea-Bissau)

I februari 2008 antog Europeiska unionens råd en gemensam åtgärd (2008/112/GUSP) om en insats i Guinea Bissau till stöd för en säkerhetssektorreform i landet (EU SSR Guinea\-Bissau). Mandatet för insatsen, som förlängts i maj och november 2009, löper ut den 31 maj 2010\.

Rådet föreslås nu besluta om att förlänga insatsen med fyra månader, till och med den 30 september 2010\. Avsikten är att i juli 2010 fatta ett beslut om EU:s fortsatta engagemang i landet inom ramen för den gemensamma säkerhets\- och försvarspolitiken. Innan dess ska en strategisk översyn genomföras på basis av de villkor som EU ställer angående respekten för demokratiska principer, mänskliga rättigheter och en fungerande rättsstat.

Regeringen beslutar att Sverige i rådet ska rösta för ett antagande av beslutet, under förutsättning att det i huvudsak stämmer överens med bilagan.
