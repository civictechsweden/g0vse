# Uppdrag att föreslå alternativa budgeteringsprinciper för en mer stabil utveckling av biståndsramen och anslag 1:1 Biståndsverksamhet

Den s.k. biståndsramen uppgår idag till 1 procent av prognostiserad BNI. Den prognos som används är den senast tillgängliga före budgetpropositionens bordläggning i riksdagen.

Regeringskansliet (Utrikesdepartementet) uppdrar åt Anders Engvall och Anna Krohwinkel Karlsson att föreslå alternativa budgeterings-principer för en mer stabil utveckling av biståndsramen och av anslag 1:1 Biståndsverksamhet.

I ett eller flera alternativ ska utredarna utgå ifrån att Sverige även i framtiden ska sätta av 1 procent/en viss procentsats av BNI för verksamhet som klassificeras som bistånd av OECD/DAC. Utöver detta ska utredarna föreslå ett eller flera alternativ som inte är kopplade till utvecklingen av BNI. För- och nackdelar med de olika förslagen ska analyseras.

Utredarna ska även se över andra aspekter som påverkar hanteringen av anslag 1:1 Biståndsverksamhet, såsom möjligheterna att utnyttja anslagssparande kommande år, och föreslå eventuella förändringar.
