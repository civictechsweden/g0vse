# Bidrag till Business & Human Rights Centre

Business \& Human Rights Resource Centre har funnits sedan år 2002 och är en världsledande informationsportal inom området företagande och mänskliga rättigheter. Syftet med portalen är dels att uppmuntra företag att respektera de mänskliga rättigheterna, dels att tillhandahålla lättillgänglig information för företag, NGO:s och andra intressenter inom området.

Regeringskansliet (Utrikesdepartementet) beslutar att lämna ett bidrag på högst 1 000 000 kronor till Business \& Human Rights Resource Centre.
