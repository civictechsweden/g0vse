# Bidrag till FN:s Global Compact Trust Fund 2010

Global Compact är ett tioårigt samarbete mellan FN och näringslivet där företagen åtar sig att stödja och följa tio grundläggande principer gällande mänskliga rättigheter, arbetsvillkor, miljöansvar och korruptionsbekämpning. Utöver att främja dessa principers integrering i företagens verksamhet, uppmuntrar Global Compact näringslivets engagemang i bredare FN\-initiativ som t.ex. millenniemålen.
Genom sin bas i FN\-systemet är Global Compact trovärdigt när det gäller socialt ansvarstagande, vilket är viktigt inte minst i stater där engagemang för näringslivets sociala ansvarstagande (Corporate Social Responsibility, CSR) inte respekteras eller är svagt.

Regeringskansliet (Utrikesdepartementet) beslutar att lämna ett bidrag på 4 000 000 kronor till Global Compact Trust Fund, varav 90 000 kronor ska användas för att finansiera den externa konsult som Globalt Compact anlitar för att genomföra sin halvårsöversyn av organisationen. Andra bidragsgivare för att täcka kostnaden för översynen är bl.a. Norge och Schweiz.
