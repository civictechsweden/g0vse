# Regelförenkling inom Finansdepartementets ansvarsområden år 2010

Alla departement i Regeringskansliet arbetar med regelförenkling inom sina ansvarsområden. Regelförenkling inom Finansdepartementet fokuserar för närvarande på följande ansvars- och regelområden: skatt, tull, finansmarknad, statistik och offentlig upphandling.

Arbetet under 2010 har omfattat ett 50-tal nya åtgärder, varav ett 40-tal förenklingsåtgärder från departementets myndigheter. Ytterligare 120 åtgärder planeras genomföras av Finansdepartementet och berörda myndigheter under 2010 och senare. Departementet har genomfört ett 50-tal åtgärder under perioden 2007 - 2009. Under samma period har våra myndigheter genomfört drygt 110 åtgärder.

Några exempel på åtgärder är:

* Kvartalsvis momsredovisning för små företag samt flera andra åtgärder på moms- och tullområdet.
* Åtgärder inom finansmarknadsområdet som till exempel minskad rapportering till Finansinspektionen.
* Förenklingar i bl.a. utrikeshandelsstatistiken (Intratstat) och en genomgång av samtliga statistikprodukter i syfte att minska företagens rapporteringsskyldighet för uppgifter om till exempel löner och sysselsättning, men utan att äventyra kvalitén i den nationella statistiken.
* På upphandlingsområdet har ett omfattande arbete pågått med att genomföra ett EG-direktiv och i samband med detta har förenklingar genomförts. Samtidigt har ett arbete med nationellt upphandlingsstöd genomförts.
