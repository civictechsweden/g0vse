# Bidrag till Folke Bernadotteakademin för 2010 för Challenges forum, Rule of Law, SSR, DDR samt forskararbetsgrupper

I regleringsbrev för Folke Bernadotteakademin (FBA) för 2010 har myndigheten fått i uppdrag att bedriva ett antal projekt. FBA ska bland annat samordna och utveckla det internationella samarbetet inom Challenges Forum, vara sammanhållande för prioriterade internationella forskararbetsgrupper, verka för ett samlat nationellt förhållningssätt rörande rättsstatsuppbyggnad (Rule of Law), verka för ett samlat nationellt förhållningssätt rörande säkerhetssektorreformer (SSR) samt genomföra specialiserade utbildningar och bidra till kunskapsuppbyggnad inom området avväpning, demobilisering och återanpassning av före detta kombattanter (DDR). Utöver de medel FBA erhöll via ett sakanslag för ovanstående ändamål från utgiftsområde 7 Internationellt bistånd utlovades i regleringsbrevet ytterligare medel om högst 8 750 000 kronor.

Regeringskansliet (Utrikesdepartementet) beslutar att lämna ett bidrag på 8 750 000 kronor till Folke Bernadotteakademin för arbetet med Challenges forum, Internationella forskararbetsgrupper, Rule of Law samt DDR\- och SSR\-relaterad verksamhet under 2010\.
