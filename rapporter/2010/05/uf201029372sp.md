# Uppdrag till Folke Bernadotteakademin att rekrytera två medarbetare till den civila ledande funktionen vid den regionala enheten för säkerhet och återuppbyggnad (PRT) i Mazar-e Sharif, Afghani

Sedan 2006 har Sverige ledningsansvar för en regional enhet för säkerhet och återuppbyggnad (Provincial Reconstruction Team, PRT) med högkvarter i Mazar\-e Sharif i norra Afghanistan. Den regionala enhetens huvuduppgift är att bidra till att upprätthålla en säker miljö för att den afghanska regeringen ska kunna öka sitt inflytande i landets samtliga provinser.

I regeringens proposition Fortsatt svenskt deltagande i den internationella säkerhetsstyrkan i Afghanistan (ISAF) (prop. 2009/10:38\) uttalas bl.a. att för att stärka enhetens samlade möjligheter har regeringen för avsikt att inrätta en ledande civil funktion för att bl.a. bistå med samordning och kontakter med bland annat afghanska myndigheter i området.

Regeringen uppdrar åt Folke Bernadotteakademin att i samråd med Regeringskansliet (Utrikesdepartementet) rekrytera och placera två medarbetare vid den civila ledande funktionen vid den regionala enheten för säkerhet och återuppbyggnad (PRT) i Mazar\-e Sharif, Afghanistan.
