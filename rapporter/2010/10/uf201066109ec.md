# Påfyllnad av Early Transition Countries Fund (ETC-fonden)

Europeiska utvecklingsbanken (EBRD) inrättade år 2004 en multilateral givarfond för sju länder i f.d. Sovjetunionen. Fonden, som kallas Early Transition Countries Fund (ETC-fonden), finansierar i dag projekt i Moldavien, Georgien, Armenien, Azerbajdzjan, Uzbekistan, Kirgizistan och Tadzjikistan liksom i Mongoliet. Sedan juli 2010 kan stöd också lämnas till Vitryssland och Turkmenistan.

Regeringskansliet (Utrikesdepartementet) beslutar att lämna ett bidrag på 5 000 000 kronor under år 2010 till Europeiska utvecklingsbankens (EBRD) fond för Early Transition Countries (ETC).
