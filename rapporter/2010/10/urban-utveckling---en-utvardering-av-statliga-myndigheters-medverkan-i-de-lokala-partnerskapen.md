# Urban utveckling - En utvärdering av statliga myndigheters medverkan i de lokala partnerskapen

Regeringen gav den 26 mars 2009 Statskontoret i uppdrag att bedöma om, och i så fall hur, det urbana utvecklingsarbetet har bidragit till ett mer effektivt arbetssätt vid de statliga myndigheterna och en mer effektiv användning av de statliga myndigheternas resurser i kommuner som har tecknat lokala utvecklingsavtal 2008\-2010\. Utifrån detta ska Statskontoret föreslå vad som bör vara statens roll i det urbana utvecklingsarbetet efter år 2010\.

Uppdraget innehåller ett antal delfrågor om samverkansstrukturer, insatser, organisation, resursfördelning, arbetssätt och resursanvändning samt om myndigheternas samverkan med kunskapsnätverket EUKN. Statskontoret ska vidare kartlägga i vilken utsträckning de lokala partnerskapen har samordnat sitt arbete med det regionala tillväxtarbetet samt bidragit till att någon av parterna ansökt om medel från de europeiska strukturfonderna.

I rapporten Urban utveckling \- en utvärdering av statliga myndigheters medverkan i de lokala partnerskapen (2010:20\)redovisar Statskontoret sitt uppdrag.
