# Bidrag till AGRA inom ramen för regeringens särskilda satsning på livsmedelsförsörjning år 2010

I regleringsbrev för år 2010 utgiftsområde 7 anslag 1.1 Biståndsverksamhet anges att högst 100 000 000 kronor disponeras av Regeringskansliet (Utrikesdepartementet) avseende åtgärder för att stärka livsmedelsförsörjningen, stödja ökad produktion och minska risken för undernäring och svält bl. a. till följd av klimatförändringar.

Den afrikanska organisationen Alliance for a Green Revolution in Africa (AGRA) baserad i Nairobi har lämnat ett förslag till insatser om cirka 8 miljoner US-dollar (beräknat till cirka 60 miljoner kronor) under åren 2010-2012 för bl.a. ökad produktivitet i jordbruket, ökade inkomster för småbrukare och för att förbättra kvinnornas situation i jordbruket.

Regeringskansliet( Utrikesdepartementet) beslutar att lämna ett bidrag på 8 000 000 US-dollar till Alliance for a Green Revolution in Africa (AGRA), Nairobi, för att stödja insatser för bl.a. ökad produktivitet i det afrikanska jordbruket i enlighet med förslaget.
