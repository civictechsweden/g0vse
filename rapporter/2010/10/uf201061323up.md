# Bidrag till SLU inom ramen för regeringens särskilda satsning på livsmedelsförsörjning år 2010

I regleringsbrev för år 2010 utgiftsområde 7 anslag 1\.1 Biståndsverksamhet anges att högst 100 000 000 kronor disponeras av Regeringskansliet (Utrikesdepartementet) avseende åtgärder för att stärka livsmedelsförsörjningen, stödja ökad produktion och minska risken för undernäring och svält bl. a. till följd av klimatförändringar.
Sveriges lantbruksuniversitet har föreslagit insatser om cirka 40 miljoner kronor som syftar till att genom forskning och utveckling bidra till tryggare livsmedelsförsörjning.

Regeringskansliet ( Utrikesdepartementet) beslutar att lämna ett bidrag på 40 000 000 kr till Sveriges lantbruksuniversitet (SLU) för att finansiera forskning och utveckling samt utbildning i syfte att bidra till tryggare livsmedelsförsörjning i låg\- och medelinkomstländer på sikt.
