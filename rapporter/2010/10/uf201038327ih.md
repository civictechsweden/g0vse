# Bidrag till International Institute for Sustainable Development (IISD) för ett projekt om Trade, Investment and Climate Change (TRI-CC)

International Institute for Sustainable Development (IISD) är en internationell forskningsorganisation inom området hållbar utveckling. I samband med den internationella klimatkonferensen på Bali i december 2007 hölls ett informellt handelsministermöte med representanter från ett 30-tal länder, internationella organisationer och frivilligorganisationer. Vid mötet på Bali framkom ett behov av närmare analyser av sambandet mellan handelspolitik och klimatförändringar. Som ett led i uppföljningen av mötet har IISD arbetat med ett tvåårigt forsknings- och konsultationsprojekt om handelsaspekter av klimatförändringar.

Regeringskansliet (Utrikesdepartementet) beslutar att lämna ett bidrag på 2 miljoner kronor till International Institute for Sustainable Development (IISD) för ett projekt om Trade, Investment and Climate Change (TRI-CC).
