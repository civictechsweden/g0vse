# Nytryck av policy för demokratisk utveckling och mänskliga rättigheter inom svenskt utvecklingssamarbete

Regeringskansliet (Utrikesdepartementet) beslutade den 28 maj 2010 (UF2010/33356/UP) att avsätta 100 000 kronor för omkostnader i samband med lanseringen av en policy för demokratisk utveckling och mänskliga rättigheter inom svenskt utvecklingssamarbete. Då efterfrågan på policyn varit stor och de 2 000 upptryckta exemplaren tagit slut behövs nytryck av policyn på engelska och svenska liksom tryckning av faktablad på samma språk.

Regeringskansliet (Utrikesdepartementet) beslutar att för budgetåret 2010 avsätta 30 800 kronor för kostnader för tryckning av policyn för demokratisk utveckling och mänskliga rättigheter inom svenskt utvecklingssamarbete i 2 000 exemplar på svenska respektive engelska samt för tryckning av 1 000 faktablad på respektive språk.
