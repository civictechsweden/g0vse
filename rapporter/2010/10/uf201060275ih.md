# Bidrag till UNCTAD för utvärdering av Brysselprogrammet inför FN:s fjärde MUL-konferens

UNCTAD är FN:s organ för handel och utveckling. UNCTAD:s avdelning för Afrika, de minst utvecklade länderna – MUL – och speciella program har inkommit med en ansökan till Utrikesdepartementet för ett projekt som syftar till att utvärdera framstegen i verkställandet av Brysselprogrammet inför den fjärde MUL-konferensen.

Regeringskansliet (Utrikesdepartementet) beslutar att lämna ett bidrag på 331 000 US-dollar (högst 2 500 000 kronor) till UNCTAD för projektet med utvärdering av framstegen i verkställandet av Brysselprogrammet inför den fjärde MUL-konferensen. För medlens användning gäller UNCTAD:s regler för förvaltningsfonder för tekniskt utvecklingssamarbete.
