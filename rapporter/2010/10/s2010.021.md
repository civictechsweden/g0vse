# The future need for care - Results from the LEV project

År 2050 väntas andelen äldre i befolkningen öka från dagens 17 procent till 25 procent. Befolkningen åldras, hälsan förbättras och livslängden ökar. Det är en positiv utveckling som samhället måste anpassas till.

Därför har en arbetsgrupp inom Socialdepartementet med en unik modell simulerat hur 300 000 individer åldras fram till 2050 och hur det väntas påverka hälsa, sjuklighet och dödlighet samt det framtida behovet av vård och omsorg. Simuleringarna visar att det är möjligt att kombinera åtgärder för att möta den åldrande befolkningens ökande behov av vård och omsorg om 10\-15 år. Men det krävs ett målmedvetet arbete med att

* förbättra hälsa och funktionsförmåga,
* öka tillgängligheten,
* få en effektiv vård och omsorg som tillämpar dagens kunskap och tänker nytt,
* forska och utveckla.
