# Bidrag till International Centre for Research on Women (ICRW) och MenEngage för CSW sidoevenemang

Sverige och Norge har sedan december 2006 ingått i ett särskilt partnerskap för att öka fokus på jämställdhet, demokrati och kvinnors villkor, rättigheter och roller i utveckling. Syftet är att genom gemensamma ansatser förstärka förutsättningar för genomslag av policyer och bättre resultat av de två ländernas utvecklingssamarbete.

Regeringenskansliet (Utrikesdepartementet) och Norges Utrikesdepartement har emottagit ett förslag och ansökan om bidrag från International Centre for Research on Women (ICRW) för att inom ramen för det svensk\-norska samarbetet vara huvudsakliga finansiärer för ett sidoevenemang om män och jämställdhet i samband med FN:s kvinnokommissions (Commission on the Status of Women, CSW) 54:e möte den 1\-12 mars 2010 i New York, USA.

Regeringskansliet (Utrikesdepartementet) beslutar att lämna ett bidrag på högst 20 000 US\-dollar (högst 200 000 kronor) till ICRW för ett sidoevenemang i samband med FN:s kvinnokommission den 1\-12 mars 2010 i New York.
