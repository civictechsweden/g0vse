# Fortsatt finansiering av civila observatörer till östra Demokratiska republiken Kongo

Folke Bernadotteakademin har inkommit med ansökan om 10 165 276 kronor som fortsatt finansierng av de civila observatörerna i Demokratiska republiken Kongo (DRK). Medlen ska täcka kostnader för verksamhet den 1 februari \- den 30 juni 2010 samt upphandling av en extern konsult som ska göra en oberoende översyn av insatsen under våren. Civilobservatörerna ingår i de särskilda övervakningsteam (Joint Monitoring Teams (JMT)) som upprättats inom FN\-insatsen MONUC och som ska patrullera på landsbygden för att övervaka och bistå ("mentoring") den kongolesiska polisen, samt ge stöd till lokala myndigheter.

Det har till biståndsministern inkommit en förfrågan från MONUC med begäran om att Sverige fortsätter sitt stöd till stabilitets\-ansträngningarna i östra DRK och det arbete civilobservatörerna genomför. Folke Bernadotteakademin är också beredd att fortsätta insatsen under hela 2010\. Innan ett beslut kan fattas om huruvida insatsen bör förlängas efter den 30 juni måste dock en översyn av JMT och civilobservatörernas roll genomföras. Eftersom MONUC vid samma tidpunkt genomför en utvärdering av FN:s samlade stabilitetsprogram, där JMT\-insatsen ingår, kommer den konsult som upphandlas att också delta i denna utvärdering.

Regeringskansliet (Utrikesdepartementet) beslutar att lämna ett bidrag på högst 10 165 276 kronor till Folke Bernadotteakademin för kostnaderna i samband med rekrytering, träning och utsändande av civila observatörer till DRK under tiden den 1 februari \- den 30 juni 2010\.
