# Svensk kompetens för återuppbyggnaden i Haiti

Sedan jordbävningen på Haiti inträffade har olika delar av Utrikesdepartementet och flera myndigheter mötts av frågor från aktörer på flera håll i det svenska samhället som på olika sätt vill erbjuda sin hjälp och bidra till den långsiktiga återuppbyggnaden i Haiti. Den aktuella insatsen avser samordning av svenska bidrag och erbjudanden om stöd till Haitis återuppbyggnad från aktörer i det svenska näringslivet och civila samhället.

Regeringskansliet (Utrikesdepartementet) beslutar att till Sveriges exportråd lämna ett bidrag om högst 500 000 kronor för genomförande av insatsen.
