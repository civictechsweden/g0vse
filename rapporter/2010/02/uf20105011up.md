# Bidrag till stiftelsen Kvinna till Kvinna för deltagande i Sveriges delegation till FN:s kvinnokommissions (CSW) 54:e möte den 1-12 mars 2010

FN:s kvinnokommissions (Commission on the Status of Women, CSW) 54:e möte äger rum den 1\-12 mars 2010 i New York, USA. Huvudtemat för mötet är femtonårsuppföljningen av Pekingdeklarationen och handlingsplattformen, och kopplingar till millenniemålen.

Sveriges delegation till kvinnokommissionen leds av jämställdhetsministern. Förutom tjänstemän i Regeringskansliet omfattar delegationen även personer med särskilda kunskaper om och erfarenheter av arbete inom ramen för mötets huvudtema. Kvinna till Kvinna arbetar med kvinnors organisering och deltagande i konflikthantering, fredsbyggande och utvecklingsprocesser i konflikt\- och postkonfliktområden inklusive i flera s.k. kategori 2\-länder (postkonfliktländer) inom utvecklingssamarbetet. Kvinnor, fred och säkerhet kommer att ha en framträdande plats på CSW\-mötesagendan.

Regeringskansliet (Utrikesdepartementet) beslutar att lämna ett bidrag på högst 50 000 kronor till stiftelsen Kvinna till Kvinna för medverkan av en person i Sveriges delegation till CSW54 i New York den 1\-12 mars 2010\.
