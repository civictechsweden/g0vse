# Förlängning av sekondering till Europarådets kontor i Kiev, Ukraina

Ukraina är sedan 1995 medlem av Europarådet. I samband med medlemskapet beslutades om särskilda samarbetsprogram för att underlätta för Ukraina att nå upp till de krav som medlemskapet innebär beträffande Europarådets kärnområden \- mänskliga rättigheter, demokrati och rättstatens principer. Europarådet beslutade i samband med detta att skapa en befattning som generalsekreterarens representant i Kiev med främsta uppgift att genomföra program i linje med Europarådets kärnområden. Detta arbete låg i linje med det svenska ordförandeskapet i Europarådet år 2008 vars främsta prioritering är koncentrera och inrikta Europarådets arbete på kärnområdena.

Sverige ställde i augusti 2007 en person till förfogande för tjänstgöring som chef för Europarådets nya kontor i Kiev, Ukraina.

Regeringskansliet (Utrikesdepartementet) beslutar att avsätta 920 000 kronor för kostnaderna för förlängning av sekonderingen av Åke Peterson som chef för Europarådskontoret i Ukraina, Kiev, för perioden den 1 januari 2010 \- den 31 juli 2010\.
