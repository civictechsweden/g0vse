# Uppdrag att stationera personal för utvecklingssamarbete i Afghanistan och Irak

Regeringen har den 28 juli 2009 respektive den 11 juni 2009 beslutat om samarbetsstrategier för utvecklingssamarbetet med Afghanistan (UF2009/46364/ASO) och Irak (UF2009/32538/MENA) samt uppdragit åt Styrelsen för internationellt utvecklingssamarbete (Sida) att genomföra dessa.

Regeringen anser att en grundläggande förutsättning för genomförandet av strategierna är att Sida har utsänd personal för utvecklingssamarbete stationerade i Afghanistan och Irak.

Regeringen uppdrar åt Sida att ha utsänd personal stationerad i Irak (Bagdad) samt ha utsänd personal i Afghanistan (Kabul) i minst samma omfattning som vid utgången av 2009\.
