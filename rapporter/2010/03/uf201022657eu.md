# Förlängd sekondering av politisk rådgivare till EUSR i Kosovo

Utrikesdepartementet har den 24 mars 2009 i detta ärende beslutat att anvisa medel till Folke Bernadotteakademin för att möjliggöra för Sverige att ställa en politisk rådgivare, Mattias Hällström, till förfogande till EU:s särskilda representant (EUSR) i Kosovo under perioden den 1 april 2009 - den 1 april 2010. EUSR har nu gjort en förfrågan gällande möjligheten att förlänga Hällströms sekondering med ytterligare fem månader till och med den 31 augusti 2010.

Sverige verkar för en förstärkning av EUSR-kontoret. Givet Sveriges breda engagemang och stöd till Kosovo bedöms sekonderingen även fortsättningsvis vara angelägen.
