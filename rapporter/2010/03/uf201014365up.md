# Stöd till Svenska FN-förbundet för deltagande i den 18:e sessionen med FN:s kommission för hållbar utveckling (CSD) i New York 3 - 14 maj 2010

FN:s kommission för hållbar utveckling (CSD), håller sin 18:e session den 3 - 14 maj 2010 i New York. CSD:s arbetsprogram utgår från olika fastställda teman i tvåårscykler. Den svenska delegationen till CSD 18 leds av Miljödepartementet. Regeringskansliet har bedömt det angeläget att i den svenska delegationen inkludera två representanter från det svenska civila samhället, Svenska FN-förbundet och Landsrådet för Sveriges ungdomsorganisationer (LSU), i syfte att sprida kunskap i Sverige om internationellt arbete med hållbar utveckling, men också för att vid mötet bidra med kunskap utifrån sina respektive perspektiv. Miljödepartementet bekostar liksom tidigare deltagandet från LSU.

Regeringskansliet (Utrikesdepartementet) beslutar att lämna ett bidrag på högst 50 000 kr till Svenska FN-förbundet för medverkan vid CSD 18 i New York den 3 - 14 maj 2010.
