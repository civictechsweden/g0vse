# Finansiering av Försvarshögskolans genomförande av delmoment i högnivåkurs inom den europeiska säkerhets- och försvarsakademin

Den 18 juli 2005 antogs en gemensam åtgärd om inrättandet av en europeisk säkerhets\- och försvarsakademi (ESDC). Akademin är organiserad som ett nätverk mellan nationella institutioner och relevanta EU\-institutioner som arbetar med säkerhets\- och försvarspolitik. För läsåret 2009/10 anordnar Sverige genom Försvarshögskolan högnivåkursens modul 5 som genomförs i Stockholm den 7\-12 juni 2010\. Genomförandet sker med stöd från Folke Bernadotteakademin.

Regeringskansliet (Utrikesdepartementet) beslutar att lämna ett bidrag om 828 000 kr till Försvarshögskolan för genomförande av modul 5 inom ESDC:s högnivåkurs läsåret 2009/10\. Bidraget avser kostnader under 2010\.
