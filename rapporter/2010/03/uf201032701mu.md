# Sveriges bidrag till Montrealprotokollets multilaterala fond (MLF) för budgetåret 2010

Riksdagen har bemyndigat regeringen att ingå ekonomiska åtaganden för Montrealprotokollet om ämnen som bryter ner ozonskiktet med utgifter om 32 107 656 kronor under budgetåren 2009\-2011 (prop. 2007/08:1, utg omr 07, bet 2007/08:UU2, rskr 2007/08:65\).

I regleringsbrevet för budgetåret 2010 anges att högst 11 000 000 kronor av utgifterna under anslagspost 29\.1 Organisations\- och temastöd avser Sveriges bidrag till den multilaterala fond (MLF) som ska genomföra Montrealprotokollet.

Montrealprotokollets partsmöte år 2008 beslutade om påfyllnad av MLF med 490 miljoner US\-dollar för perioden 2009\-2012\. För svenskt vidkommande innebär detta ett årligt bidrag till MLF om 10 702 552 kronor. Detta motsvarar en andel om ca 1,25 procent av fonden.

Regeringskansliet (Utrikesdepartementet) beslutar att till Montreal\-protokollets multilaterala fond utbetala 10 702 552 kronor utgörande Sveriges bidrag för budgetåret 2010\.
