# Årligt bidrag till WTO Doha Development Agenda Global Trust Fund

Sverige bidrar årligen till finansieringen av WTO:s handelsrelaterade tekniska bistånd. Det sker genom obunden projektfinansiering inom ramen för Doha Development Agenda Global Trust Fund (DDA GTF). Fonden upprättades år 2002 för att mobilisera nya resurser och för att göra finansieringen långsiktig och förutsägbar. WTO:s insatser är prioriterade med hänsyn till de åtaganden som Sverige gjort inom ramen för Doha-förhandlingarna.

Regeringskansliet (Utrikesdepartementet) beslutar att lämna ett bidrag på 32 000 000 kronor till WTO DDA GTF, att utbetalas i två lika stora delar under två år.
