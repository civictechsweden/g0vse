# Ansökan om medel för studier av civila kapaciteter inom FN

FN:s generalsekreterare presenterade i juni 2009 en studie om fredsbyggande i konflikters omedelbara efterdyningar (Peacebuilding in the Immediate Aftermath of Conflict) som bland annat innehöll ett antal rekommendationer. Sverige och EU välkomnade rapporten och lyfte särskilt fram rekommendationerna om att stärka FN:s möjligheter att snabbt få civila kapaciteter på plats i postkonfliktområden. FN\-sekretariatet har som ett led i genomförandet av rapporten initierat en översyn av civila kapaciteter för fredsbyggande. FN\-sekretariatet har vänt sig till Sverige och efterfrågat stöd till finansiering av projektet.

Från svensk sida är bedömningen att civila kapaciteter för fredsbyggande är en viktig och prioriterad fråga som utgör en central del av generalsekreterarens rapport. Studien är i sin tur ett viktigt led i genomförandet av rapporten. Utrikesdepartementet bedömer att det sammantaget är väl motiverat att stödja projektet eftersom det kan stärka FN:s kapacitet att snabbt bidra med civil fredsbyggandeexpertis i postkonfliktområden.

Regeringskansliet (Utrikesdepartementet) beslutar att lämna ett bidrag på högst 100 000 US\-dollar (högst 750 000 kronor) till FN\-sekretariatet för att genomföra en översyn av civila kapaciteter för fredsbyggande.
