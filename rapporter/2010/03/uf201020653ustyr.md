# Vägledning för arbetsformer och rutiner för att hantera biståndsrelevanta utvärderingar inom UD

Regeringskansliet (Utrikesdepartementet) beslutar vägledning för arbetsformer och rutiner för att hantera biståndsrelevanta utvärderingar inom UD.

I syfte att förstärka resultatstyrningen av biståndet har regeringen fattat beslut om en heltäckande styrmodell för det samlade utvecklingssamarbetet (UD2007/22431/USTYR). Modellen bygger bl.a. på att resultat, lärdomar och erfarenheter av genomförda insatser löpande ska tas omhand och få genomslag i beslutsprocesserna. Detta gäller inte minst den information och kunskap som framkommer genom utvärderingar av utvecklingssamarbetet. Som ett komplement till resultatmodellen följer här en vägledning till arbetsformer och rutiner för hantering av resultat från biståndsrelevanta utvärderingar.
