# Finansiering av deltagande från LSU i World Urban Forum i Rio de Janeiro, Brasilien, 22-26 mars 2010

World Urban Forum (WUF) är FN\-programmet UN\-Habitats internationella mötesplats om hållbar stadsutveckling som hålls vartannat år. Arrangemanget är ett forum för diskussion och idéutbyte där inga politiska beslut fattas. WUF fungerar som en plattform för både formella och informella möten i syfte att verka för hållbar stadsutveckling. WUF har genom åren vuxit till att bli en mycket väletablerad och välbesökt mötesplats med stor potential för nätverkande och informationsspridning. Vid föregående WUF som hölls 2008 i Nanjing deltog ca 8000\-10 000 deltagare. Huvudtema för årets WUF är ”The right to the city: bridging the urban devide”.

Beredningen av det svenska deltagandet samordnas i en interdepartemental arbetsgrupp samordnad av Miljödepartementet. I den svenska delegationen ingår företrädare för Regeringskansliet (UD, M, Ku, Fi och IJ) samt representanter från berörda myndigheter och andra organisationer (Sida, Boverket m.fl.). En ungdomsdelegat ingår i delegationen liksom vid tidigare WUF. Landsrådet för Sveriges ungdomsorganisationer (LSU) har utsett Rebecka Carlsson till ungdomsrepresentant i delegationen. Kostnaderna för hennes deltagande betalas av Regeringskansliet (Utrikesdepartementet).
