# Kostnader i samband med en förstudie av genomförandet av transparensgarantin i biståndet

Biståndsministern lanserade under hösten 2009 initiativet Öppna biståndet, som bland annat syftar till att öka transparensen inom den svenska biståndsförvaltningen. Ett led i detta är införandet av en transparensgaranti i biståndet. Garantin innebär att biståndsinformation, i alla steg från propositioner och strategier till beslut om utbetalningar och resultat, ska tillgängliggöras digitalt på nätet.

För att genomföra visionen om ett öppet bistånd, behöver biståndsförvaltningen skapa enhetlighet i relevanta informationskällor och tillgängliggöra informationen från dessa källor på ett användarvänligt sätt. Kompetens för att skapa enhetlighet i relevanta informationskällor och tillgängliggöra informationen från dessa källor på ett användarvänligt sätt finns inte inom departementet. Det är därför nödvändigt att upphandla kompetens i form av konsultstöd för att som ett första steg i genomförandet av transparensgarantin inventera och organisera biståndsdata.

Regeringskansliet (Utrikesdepartementet) beslutar att avsätta 300 000 kronor för det angivna uppdraget samt eventuellt efterföljande egeninitierade informationsinsatser.
