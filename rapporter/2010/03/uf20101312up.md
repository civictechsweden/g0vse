# Uppdrag till Sida att inkomma med förslag till strategi för särskilt demokratistöd genom svenska partianknutna organisationer

Regeringen avser att besluta om en strategi för särskilt demokratistöd genom svenska partianknutna organisationer. Strategin ska gälla från och med 2011.

Stödet genom svenska partianknutna organisationer inom denna stödform har sedan 2007 uppgått till 75 miljoner kronor. Institutet för utvärdering av internationellt utvecklingssamarbete (SADEV) har under 2008-2009 genomfört en resultatutvärdering av verksamheten.

Regeringen uppdrar åt Styrelsen för internationellt utvecklingssamarbete (Sida) att utifrån utgångspunkterna i bilagan utarbeta ett förslag till strategi för särskilt demokratistöd genom svenska partianknutna organisationer.

Uppdraget ska redovisas till Regeringskansliet (Utrikesdepartementet) senast den 24 maj 2010.
