# Svenskt deltagande i OSSE:s valobservatörsinsats vid borgmästarvalet i Tbilisi

Borgmästarval planeras äga rum i Tbilisi den 30 maj 2010. Organisationen för säkerhet och samarbete i Europa (OSSE) har genom sitt kontor i Warszawa (ODIHR) anmodat de deltagande staterna att ställa sammanlagt 30 långtidsobservatörer och 350 korttidsobservatörer till förfogande vid detta val.

Ett svenskt deltagande i insatsen beräknas kosta totalt 1 200 000 kronor.

Regeringen beslutar, under förutsättning att det planerade valet och insatsen genomförs, att Sverige ska delta i OSSE/ODIHR:s valobservatörsinsats vid borgmästarvalet i Tbilisi.

Regeringen uppdrar åt Styrelsen för internationellt utvecklingssamarbete (Sida) att rekrytera och ställa till förfogande högst tre långtids-observatörer, tre korttidsobservatörer samt en statistiker. Regeringen uppdrar vidare åt Sida att samordna och administrera det svenska bidraget till OSSE/ODIHR:s valinsats.
