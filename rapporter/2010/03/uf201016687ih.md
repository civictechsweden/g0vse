# Bidrag till deltagande från de minst utvecklade länderna (MUL) i WTO:s förhandlingsgrupp för handelsprocedurer (WTO Trade Facilitation Trust Fund)

WTO startade år 2008 en fond för att underlätta deltagande från tull- och andra relevanta myndighetsexperter i förhandlingsmöten om förenklade handelsprocedurer i Genève. Under 2008 och 2009 har två givare (Europeiska kommissionen och Norge) stött deltagande från MUL i fem möten i förhandlingsgruppen. Programmet har varit väldigt uppskattat och medlemmarna har uttryckt intresse av att det fortsätter även under 2010 och framåt. WTO-sekretariatet uppskattar att det finns behov av deltagande av experter från ett femtiotal länder vid fem möten under 2010 till en kostnad på 320 000 schweiziska franc (motsvarande 2,2 miljoner kronor) per möte.

Regeringskansliet beslutar att lämna ett bidrag om 1 000 000 kronor till WTO Trade Faciliation Trust Fund.
