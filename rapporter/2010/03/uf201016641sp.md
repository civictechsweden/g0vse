# Bidrag till Försvarshögskolan för aktiviteter inom området säkerhetssektorreformer under år 2010

Försvarshögskolan (FHS) har inkommit med ett projektförslag för sin verksamhet inom området säkerhetssektorreformer (SSR) under år 2010\. FHS är en viktig aktör inom SSR\-området och ingår i den nationella kontaktgruppen för SSR, som samordnas av Folke Bernadotteakademin. FHS avser under 2010 att fortsatt medverka i den nationella kontaktgruppen för SSR, utveckla SSR\-koncept i samverkan med andra svenska och utländska aktörer och utbilda personal i SSR i de militära och civila programmen samt i fristående kurser och uppdragsutbildningar vid FHS.

Regeringskansliet (Utrikesdepartementet) beslutar att lämna ett bidrag på högst 1 600 000 kronor till Försvarshögskolan för högskolans verksamhet inom området säkerhetssektorreformmer under 2010, enligt lämnat projektförslag.
