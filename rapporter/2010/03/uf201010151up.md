# Ekonomiskt bidrag till Global Water Partnership Organisation (GWPO) för ersättning för skatt år 2009

Världsbanken, UNDP och Sida bildade år 1996 nätverket Global Water Partnership (GWP). År 2002 ombildades nätverket till ett mellanstatligt organ, Global Water Partnership Organisation (GWPO). Nätverkets syfte är att utveckla och förespråka principer för integrerad vattenresursförvaltning genom att bl. a. stödja sina medlemmar i detta arbete. GWPO har sitt säte i Stockholm. GWPO har inkommit med en begäran på ersättning för inbetald skatt för år 2009.

Regeringskansliet (Utrikesdepartementet) beslutar att ersättning till GWPO för faktiskt inbetald skatt år 2009 för svenska medborgare och personer som är skatterättsligt bosatta i Sverige vid anställningstillfället ska lämnas med 3 769 178 kronor.
