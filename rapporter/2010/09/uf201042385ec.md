# Bidrag till Handelshögskolan i Riga

Handelshögskolan i Stockholm har tillsammans med Lettlands utbildningsministerium och Lettlands universitet den 10 juni 2010 undertecknat ett Memorandum of Understanding om ägandet till och finansieringen av verksamheten vid Handelshögskolan i Riga. Regeringen har denna dag beslutat att ingå ett nytt avtal med Handelshögskolan i Stockholm om finansiering till verksamheten vid Handelshögskolan i Riga.

Enligt det nya avtalet åtar sig staten – på de villkor och i den ordning som anges i avtalet - att under avtalsperioden bidra till att täcka kostnaderna för rekrytering och utbildning vid Handelshögskolan i Riga av högst 20 studenter per intagningsomgång från Östeuropa, i första hand från Vitryssland och Moldavien.
