# Bidrag till stödfonden för Nordliga dimensionens miljöpartnerskap (NDEP

Nordliga dimensionens miljöpartnerskap (NDEP) är ett initiativ från Sveriges EU-ordförandeskap 2001. NDEP:s stödfond, som administreras av Europeiska utvecklingsbanken (EBRD), består av ett miljöfönster och ett kärnsäkerhetsfönster. Tre projekt med förmodad NDEP-finansiering planeras för närvarande i Vitryssland. När implementeringen av dessa påbörjats står de implementerande bankerna redo att ta fram fler miljöprojekt i Vitryssland. Detta kräver dock att ytterligare medel finns tillgängliga för landet i stödfonden. Ett svenskt bidrag, som möjliggör en utökning av NDEP-finansieringen till Vitryssland, bör underlätta för landets regering att fatta svåra politiska beslut om nödvändiga reformer.

Regeringskansliet (Utrikesdepartementet) beslutar att till stödfonden för NDEP, som förvaltas av Europeiska utvecklingsbanken, utbetala 20 000 000 kronor. Stödet avser insatser i Vitryssland inom ramen för miljöfönstret.
