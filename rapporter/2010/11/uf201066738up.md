# Finansiering av projekt för arbetet med High-level Panel on Global Sustainability

Kommissionen om klimatförändringar och utveckling föreslog i sin slutrapport att en High Level Task Force skulle upprättas för att studera klimat- och utvecklingsfrågan i ett bredare perspektiv. Inspirerad av detta lanserade FN:s generalsekreterare den 9 augusti 2010 High-level Panel on Global Sustainability (GSP).

Regeringskansliet (Utrikesdepartementet) beslutar att avsätta 200 000 kronor för 2010, 1 500 000 kronor för 2011 och 700 000 kronor för 2012 för att upprätta ett projekt inom ramen för GSP:s uppdrag.
