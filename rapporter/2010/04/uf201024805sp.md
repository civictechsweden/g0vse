# Ändring av beslut om svenskt deltagande i OSSE:s valobservatörsinsats vid borgmästarvalet i Tbilisi

Regeringen beslutade den 31 mars 2010 (UF2010/19492/SP) att uppdra åt Styrelsen för internationellt utvecklingssamarbete (Sida) att rekrytera och ställa till förfogande högst tre långtidsobservatörer, tre korttidsobservatörer samt en statistiker för deltagande i OSSE:s valobservatörsinsats vid borgmästarvalet i Tbilisi. Regeringen beslutade vidare att uppdra åt Sida att samordna och administrera det svenska bidraget till OSSE/ODIHR:s valinsats. Enligt beslutet skulle kostnaden för det svenska deltagandet belasta medel till Sidas disposition under utgiftsområde 7 Internationellt bistånd, anslaget 1:1 Biståndsverksamhet, anslagsposten 26\.1 Östeuropa och Centralasien, ODA\-länder budgetåret 2010\.

Med ändring av beslutet den 31 mars 2010 ska kostnaden för insatsen belasta medel till Sidas disposition under utgiftsområde 7 Internationellt bistånd, anslaget 2:1 Reformsamarbete i Östeuropa, anslagsposten 6\.1 Reformsamarbete i Östeuropa budgetåret 2010\.
