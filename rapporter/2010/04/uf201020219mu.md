# Bemyndigande för Regeringskansliet att ingå avtal med Världsbanken för överföring av medel till Internationella utvecklingsfonden för skuldavskrivning till Haiti.

Haiti har en skuld till Internationella utvecklingsfonden (IDA) på 38,8 miljoner dollar. Världsbanken har sökt tillåtelse från Sverige och andra givarländer att föra över ränteinkomster från skuldavskrivningsfonden Debt Relief Trust Fund (DRTF) till IDA i syfte att förvärva Haitis skuld och skriva av den. Upp till 7 miljoner dollar av Sveriges ränteinkomster kan föras över till den nya fonden, under förutsättning att andra givare tillför tillräckligt med medel för att hela Haitis skuld ska kunna förvärvas och skrivas av. En rimlig bördefördelning bör eftersträvas.

Sveriges bidrag till DRTF regleras i ett särskilt avtal från 1998\. För att en överföring av Sveriges ränteinkomster från DRTF till IDA ska vara möjlig måste Sverige ingå ett nytt avtal med Världsbanken.

Regeringen bemyndigar Regeringskansliet (Utrikesdepartementet) att ingå avtal med Världsbanken i syfte att föra över ränteinkomster från DRTF till IDA, under förutsättning att avtalet i huvudsak stämmer överrens med bilagan.
