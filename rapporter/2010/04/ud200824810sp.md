# Förlängning av finansiering för genomförande av projekt till stöd för svenskt medlemskap i Fredsbyggande kommissionens styrkommitté

Skapandet av en ”fredsbyggandearkitektur” inom FN var ett av de viktigaste framstegen under världstoppmötet 2005 och Sverige var en drivande kraft bakom bildandet av Fredsbyggande kommissionen (PBC). Den 23 juni 2008 valdes Sverige, som en av FN:s största givare, in som medlem i Fredsbyggande kommissionens organisatoriska kommitté (OC). Medlemskapet löper på två år.

Regeringskansliet (Utrikesdepartementet) beslutar att avsätta 450 000 kronor för 2010 för kostnader för genomförandet av ett fredsbyggande projekt i enlighet med ovan. Kostnaden för befattningen uppgår till 400 000 kronor, inklusive sociala avgifter och Regeringskansliets OH\-kostnader. Resterande 50 000 kr avser övriga kostnader i samband med projektet, såsom resor, seminarier, möten och eventuella administrativa kostnader.
