# Bidrag till svenska FN-förbundet för år 2010

Svenska FN-förbundet (SFN) verkar för en ökad medvetenhet och förståelse för FN. SFN:s verksamhet utgår från utvalda temaområden som ingår i Millenniedeklarationen. De områden som behandlas är bland annat fred, säkerhet och nedrustning, utveckling och fattigdomsbekämpning, miljö och hållbar utveckling, mänskliga rättigheter och demokrati samt ett bättre och starkare FN.

SFN fick år 2009 obundet organisationsstöd om 4 000 000 kronor från Regeringskansliet (Utrikesdepartementet) och 10 000 000 kronor av Sida, vilket regleras genom den gemensamberedda Strategin för globala utvecklingsinsatser 2008-2010. SFN kommer även för 2010 att erhålla 10 000 000 kronor genom denna strategi.

SFN:s verksamhet omfattar en bred skala av frågor från säkerhet och konflikthantering till utveckling. SFN utgör en viktig aktör för kunskapsspridningen inom dessa områden i Sverige varför fortsatt stöd under budgetåret 2010 från Regeringskansliet (Utrikesdepartementet) är angeläget.

Regeringskansliet (Utrikesdepartementet) beslutar att lämna ett bidrag på 4 000 000 kronor till Svenska FN-förbundet som organisationsstöd för verksamhetsåret 2010.
