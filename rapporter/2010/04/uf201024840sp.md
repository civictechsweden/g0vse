# Finansiering för genomförande av projekt kring humanitär finansiering

Sverige har av OCHA (Office for the Coordination of Humanitarian Affairs) och Storbritannien tillfrågats att under 2010 ta över Storbritanniens roll som medordförande i den arbetsgrupp som diskuterar övergripande frågor kring landbaserade humanitära fonder, s.k. ”pooled funds”. Sverige har accepterat uppdraget och företräds av Regeringskansliet/Utrikesdepartementet genom enheten för säkerhetspolitik. För att Sverige systematiskt ska kunna tillvarata erfarenheter från medordförandeskapet, och med tillräckligt hög kvalitet kunna genomföra detta tidsbegränsade uppdrag kommer ett särskilt projekt etableras.

Regeringskansliet (Utrikesdepartementet) beslutar att avsätta högst 850 000 kronor under perioden juli 2010 till och med mars 2011 för kostnader för genomförandet av ett projekt kring humanitär finansiering i enlighet med beslutet.
