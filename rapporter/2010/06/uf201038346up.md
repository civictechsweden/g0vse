# Stöd till Global Utmaning: fördjupad studie av remitteringsflöden från Sverige samt internationellt seminarium om remitteringar

Genom beslut den 5 juni 2009 (UF2009/39256/UP) beviljade Regeringskansliet (Utrikesdepartementet) ett bidrag till Global Utmaning om högst 200 000 kronor för en studie av remitteringar från Sverige till Irak. Bidraget slutredovisades den 23 april 2010\.

Global Utmaning har den 16 juni 2010 inkommit med en ansökan om bidrag om totalt 250 000 kronor för en fördjupad studie av remitteringsflöden från Sverige till utvecklingsländer och för genomförandet av ett internationellt seminarium i Sverige om remitteringar. Studien kompletterar och fördjupar en tidigare studie av remitteringar från Sverige till Irak (UF2009/39256/UP) genom fokus på statistikbearbetning av remitteringsflöden, bland annat med Statistiska centralbyråns årligen återkommande undersökning om hushållens ekonomi som grund.

Regeringskansliet (Utrikesdepartementet) beslutar att lämna ett bidrag om 250 000 kronor till Global Utmaning. Medlen ska användas till en fördjupad studie om remitteringar från Sverige till utvecklingsländer.
