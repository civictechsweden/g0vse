# Stöd till Center on Global Counterterrorism Cooperation (CGCC) för en förberedande workshop i Jakarta, Indonesien, inför etabler

Syftet med ett regionalt utbildningscenter i Sydasien (Afghanistan, Bangladesh, Bhutan, Indien, Maldiverna, Nepal, Pakistan och Sri Lanka) är att underlätta för samverkan, bidra till stabilitet i regionen samt att stärka regionens kapacitet att förebygga och bekämpa terrorism. Det regionala utbildningscentret i Bangladesh kommer att stödjas av FN och EU gemensamt.Centret har en föregångare i JCLEC (Jakarta Center for Law Enforcement Cooperation) som är beläget i Jakarta, Indonesien. Verksamheten där betraktas allmänt som fram\-gångsrik och har utgjort en inspirationskälla för diskussionerna om centret i Dhaka. Som ett led i det förberedande arbetet med att etablera centret kommer ett antal förtroendeskapande workshops att anordnas under 2010\-2011 för att främja samarbetet mellan myndigheterna i regionen.

Regeringskansliet (Utrikesdepartementet) beslutar lämna ett bidrag till CGCC om 60 000 US\-dollar (beräknas till ca 500 000 kronor) för att under 2010 anordna en förberedande workshop i Jakarta som ett led i att inrätta ett regionalt utbildningscenter i Dhaka, Bangladesh, för att bekämpa och förebygga terrorism.
