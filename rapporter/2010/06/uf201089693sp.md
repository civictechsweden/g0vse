# Finansiering av personalbidrag från Myndigheten för samhällsskydd och beredskap till civila krishanteringsinsatser inom den gemensamma säkerhets- och försvarspolitiken (GSFP) under 2010

Regeringen har vid flera tillfällen givit Myndigheten för samhällsskydd och beredskap (MSB) i uppdrag att ställa personal till förfogande för civila krishanteringsinsatser inom den gemensamma säkerhets\- och försvarspolitiken (GSFP).

Det aktuella beslutet avser endast finansiering för personal i EULEX Kosovo vars mandat förlängts med två år t o m den 14 juni 2012 och för personal i EUPOL DR Kongo vars mandat förlängts med tre månader t o m den 30 september 2010\.

Regeringskansliet (Utrikesdepartementet) beslutar att lämna ett bidrag om 12 200 000 kronor till Myndigheten för samhällsskydd och beredskap. Bidraget ska användas för att rekrytera och ställa personal till förfogande för deltagande i EULEX Kosovo och EUPOL DR Kongo under 2010 enligt de indikativa belopp som anges i bilaga 3\.
