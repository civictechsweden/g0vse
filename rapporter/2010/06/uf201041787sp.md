# Bidrag till International Crisis Group (ICG) 2010

International Crisis Group (ICG) är en oberoende organisation med det övergripande syftet att analysera och förse befattningshavare, det civila samhället och media med oberoende och fältbaserad information kring existerande och potentiella konflikter. ICG arbetar även med att ta fram konkreta och praktiska rekommendationer, riktade till nationella och internationella policyskapare.

ICG har i olika omgångar sedan 1997 beviljats verksamhetsstöd med varierande belopp från Regeringskansliet (Utrikesdepartementet). ICG har nu inkommit med en ansökan om fortsatt bidrag avseende år 2010. IGC avser att bland annat ge Palestina-Israel, Irak, Syrien och Libanon fortsatt prioritet, med betoning på fredsprocessen och säkerheten.

Utrikesdepartementet bedömer att ICG utgör en bra och viktig källa för information och analys och att det därför är motiverat att fortsätta stödja organisationens verksamhet med ett obundet kärnstöd.

Utrikesdepartementet beslutar att lämna ett bidrag på 5 000 000 kronor till ICG för verksamhetsåret 2010.
