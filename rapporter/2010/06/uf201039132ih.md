# Bidrag till Extractive Industries Transparency Initiative (EITI)

Extractive Industries Transparency Initiative (EITI) är en koalition av stater, företag och NGO:s som syftar till att skapa transparens i vad företag inom olje-, gas- och gruvindustrin betalar ut och vad stater får in. Målet är att genom transparens bidra till förbättrad demokratisk styrning i det implementerande landet och att problem som korruption, fattigdom och konflikt minskar.

Regeringskansliet (Utrikesdepartementet) beslutar att lämna ett bidrag på 2 500 000 kronor till EITI för finansiering av verksamheten under 2010. Bidraget avser verksamhet längst till den 31 december 2010 och medlen ska ha rekvirerats senast den 1 december 2010 med användande av bifogade blankett (bilaga).
