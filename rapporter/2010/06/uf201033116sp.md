# Antagande av rådsbeslut om ändring och förlängning av gemensam åtgärd 2008/124/GUSP om EU:s rättsstatsuppdrag i Kosovo, EULEX Kosovo

Den 4 februari 2008 antog rådet en gemensam åtgärd (2008/124/GUSP) om att inom ramen för den gemensamma säkerhets\- och försvarspolitiken inrätta ett uppdrag på rättsstatsområdet i Kosovo, EULEX Kosovo. Mandatet för uppdraget löper ut den 14 juni 2010\.

EULEX Kosovo är EU:s största civila krishanteringsinsats hittills med uppgiften att understödja Kosovo att bygga ett väl fungerande rättsväsende och tullväsende.

Rådet föreslås nu fatta beslut om två års förlängning av uppdraget från den 14 juni 2010 till den 14 juni 2012\. Av budgettekniska skäl inkluderas i förlängningen en teknisk förlängning under den nuvarande budgeten fram till den 14 oktober 2010\.

Regeringen beslutar att Sverige i rådet ska rösta för ett antagande av rådsbeslutet, under förutsättning att det i huvudsak stämmer överens med bilagan.
