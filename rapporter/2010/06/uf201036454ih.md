# Bidrag till Business Anti-Corruption Portal

Sverige har fått en förfrågan från biståndsavdelningen i det danska utrikesdepartementet om Sverige tillsammans med Finland, Nederländerna, Norge, Schweiz, Storbritannien, Tyskland och Österrike vill bidra till att vidareutveckla och driva den anti\-korruptionsportal som Danida utvecklade under år 2006\. Finansieringen under 2010 är avsedd att vara en överbryggningsfinansiering inför en ny upphandling av portalens administratör.

Regeringskansliet (Utrikesdepartementet) beslutar att lämna ett bidrag på 350 000 kronor för fortsatt drift av anti\-korruptionsportalen under 2010\. Bidraget lämnas till det danska utrikesdepartementet som administrerar stödet till portalen. Bidraget avser verksamhet längst till den 31 december 2010\. Medlen ska ha rekvirerats senast den 31 oktober 2010\.
