# Svenskt bidrag för 2010 till Afrikanska utvecklingsfondens (AfDF) deltagande i det multilaterala skuldavskrivningsinitiativet (MDRI)

Regeringen fattade beslut den 21 juni 2006 (UD2006/29450/MU) om att Sverige skriftligen skulle förklara till Afrikanska utvecklingsfonden (AfDF) sin avsikt att finansiera den svenska andelen av kostnaderna för AfDF:s deltagande i det multilaterala skuldavskrivningsinitiativet (MDRI) för perioden 2006\-2054, varav Sveriges bidrag för åren 2006\-2015 skulle vara ett bindande åtagande (”Unqualified Instrument of Commitment”) om 577 521 990 kronor, medan ett villkorat åtagande (”Qualified Instrument of Commitment”) skulle ställas ut för åren 2016\-2054\.

Regeringen bemyndigade samtidigt Sveriges guvernör i AfDF att underteckna samtliga för genomförandet av resolutionen erforderliga handlingar.
