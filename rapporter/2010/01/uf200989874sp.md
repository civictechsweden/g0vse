# Finansiering av personalbidrag från Åklagarmyndigheten till civila krishanteringsinsatser inom den gemensamma säkerhets- och försvarspolitiken (GSFP) under 2010

Regeringen gav den 28 augusti 2008 Åklagarmyndigheten i uppdrag att ställa personal till förfogande för EU:s polisstödinsats i de palestinska områdena EUPOL COPPS (Ju2008/6819/Å). Den 29 juni 2009 beslutade Regeringskansliet (Utrikesdepartementet) om finansiering av bidraget för 2009 (UF2009/45198/SP). Åklagarmyndigheten har för närvarande en utsänd person till insatsen. Beslutet nu avser finansiering för 2010.

Regeringskansliet (Utrikesdepartementet) beslutar att lämna ett bidrag om 1 500 000 kronor till Åklagarmyndigheten. Bidraget ska användas för att rekrytera och ställa personal till förfogande för EU:s polisstödinsats i de palestinska områdena EUPOL COPPS. Finansieringen avser endast verksamhet till och med den 31 december 2010.
