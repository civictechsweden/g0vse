# Fortsatt finansiering av sekondering till UNHCR

Regeringskansliet (Utrikesdepartementet) fattade i juni 2008 i detta ärende beslut om finansiering av sekonderingen av en diplomatisk tjänsteman till UNHCR, till tjänsten som Senior External Relations Officer, P-4. Tjänstgöringen avsågs vara i minst tolv månader, dock högst två år, med början i september 2008.

Den 6 juli 2009 undertecknades ett addendum till tidigare överenskomna Memorandum of Understanding mellan Sverige och UNHCR, genom vilken tjänstemannen placerades på Division of Operational Support med titeln Senior Policy Advisor, från och med den 15 mars längst t.o.m. den 31 augusti 2010 när sekonderingen senast avslutas. Den 11 november 2009 fattade Regeringskansliet (Utrikesdepartmentet) beslut om fortsatt finansiering av sekonderingen under 2009. Förevarande beslut avser finansiering av sekondering t.o.m. den 31 augusti 2010.

Regeringskansliet (Utrikesdepartementet) beslutar att avsätta 1 000 000 kronor för sekonderingen av en svensk tjänsteman till UNHCR, Division of Operational Support, med placering i Genève, under år 2010, längst t.o.m den 31 augusti.
