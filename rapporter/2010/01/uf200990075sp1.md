# Svenskt deltagande i OSSE:s valobservatörsinsats vid parlamentsvalet i Tadzjikistan

Parlamentsval planeras äga rum i Tadzjikistan den 21 februari 2010\. Organisationen för säkerhet och samarbete i Europa (OSSE) har genom sitt kontor i Warszawa (ODIHR) anmodat de deltagande staterna att ställa sammanlagt 20 långtidsobservatörer och 150 korttidsobservatörer till förfogande vid detta val.

Regeringen beslutar, under förutsättning att det planerade valet och insatsen genomförs, att Sverige ska delta i OSSE/ODIHR:s valobservationsinsats vid parlamentsvalet i Tadzjikistan.

Regeringen uppdrar åt Styrelsen för internationellt utvecklingssamarbete (Sida) att rekrytera och ställa till förfogande högst två långtids\-observatörer, tio korttidsobservatörer samt en statistiker. Regeringen uppdrar vidare åt Sida att samordna och administrera det svenska bidraget till OSSE/ODIHR:s valinsats.
