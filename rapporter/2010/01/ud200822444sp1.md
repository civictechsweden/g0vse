# Fortsatt sekondering till EU:s särskilda representant (EUSR) för fredsprocessen i Mellanöstern

EUSR:s kontor gör en viktig insats för EU:s ansträngningar för en fredlig lösning på konflikten i Mellanöstern. I EUSR:s uppgifter, som baseras på EU:s överenskomna politik, ingår engagemang till stöd för palestinskt statsbyggande och uppbyggnad av den palestinska ekonomin, liksom för rörelsefrihet inklusive humanitärt tillträde till de palestinska områdena.

Fredsprocessen i Mellanöstern är en prioriterad fråga i svensk utrikespolitik. Västbanken och Gaza tillhör även de områden i konflikt- och postkonfliktsituation med vilka regeringen beslutat att Sverige ska bedriva utvecklingssamarbete.

Regeringskansliet (Utrikesdepartementet) beslutar att avsätta 1 800 000 kronor för sekonderingen av en svensk tjänsteman till EUSR för fredsprocessen i Mellanöstern under år 2010.
