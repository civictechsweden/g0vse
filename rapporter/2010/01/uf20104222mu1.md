# Uppdrag till Institutet för utvärdering av internationellt utvecklingssamarbete att utvärdera Svensk strategi för multilateralt utvecklingssamarbete

Regeringen antog 3 april 2007 Svensk strategi för multilateralt utvecklingssamarbete. Strategin anger att en översyn av denna strategi ska genomföras under 2010, varefter en revidering eventuellt kan komma ifråga.

Regeringen uppdrar åt Institutet för utvärdering av internationellt utvecklingssamarbete att genomföra en utvärdering av Svensk strategi för multilateralt utvecklingssamarbete i enlighet med bifogad uppdragsbeskrivning. Utvärderingen ska presenteras i form av en rapport som ska inkomma till Regeringskansliet/Utrikesdepartementet senast den 1 september 2010.
