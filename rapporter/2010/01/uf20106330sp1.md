# Sveriges bidrag år 2010 till United Nations Relief and Works Agency for Palestine Refugees in the Near East (UNRWA)

Enligt regleringsbrevet för budgetåret 2010 avseende anslagen 1:11 (utg.omr. 05\), 1:1 och 2:1 (utg. omr. 07\) inom Regeringskansliet (Utrikesdepartementet) ska det svenska bidraget år 2010 till FN:s organ för de palestinska flyktingarna UNRWA (United Nations Relief and Works Agency for Palestine Refugees in the Near East) uppgå till 276 000 000 kronor.

UNRWA har mandatet att stödja och bistå palestinska flyktingar med service i form av framför allt utbildning, hälsovård och annan social omsorg och bostäder, samt i begränsad omfattning även mikrokrediter. De ca 4,6 miljoner palestinska flyktingarna bor i Syrien, Libanon och Jordanien, samt på Västbanken och i Gaza. UNRWA:s mandat är temporärt och förlängs vart tredje år.

Regeringskansliet (Utrikesdepartementet) beslutar att lämna ett bidrag på högst 276 000 000 kronor till UNRWA för budgetåret 2010\.
