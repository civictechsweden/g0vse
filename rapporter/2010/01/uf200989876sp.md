# Finansiering av personalbidrag från Domstolsverket till EU:s civila krishanteringsinsatser inom den gemensamma säkerhets- och försvarspolitiken (GSFP) under 2010

Regeringen gav den 19 mars 2008 Domstolsverket i uppdrag att ställa personal till förfogande för EU:s rättsstatsinsats EULEX Kosovo (Ju2008/2602/DOM). Den 29 juni 2009 beslutade Regeringskansliet (Utrikesdepartementet) om finansiering till budget för 2009 (UF2009/45194/SP). Domstolsverket har förlängt kontraktet med den utsända person som för närvarande tjänstgör i insatsen. Beslutet nu avser finansiering för tiden den 1 januari - den 14 juni 2010, då insatsens mandat löper ut.

Regeringskansliet (Utrikesdepartementet) beslutar att lämna ett bidrag om 550 000 kronor till Domstolsverket. Bidraget ska användas för att rekrytera och ställa personal till förfogande för EU:s rättsstatsinsats EULEX Kosovo den 1 januari 2010 - den 14 juni 2010.
