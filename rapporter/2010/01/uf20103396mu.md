# Bidrag till Consultative Group on International Agricultural Research (CGIAR)

Under budgetåren 2009-2012 genomför regeringen en särskild klimatsatsning inom utvecklingssamarbetet. Syftet är att bidra till ett långsiktigt anpassningsarbete, främst i de fattigaste länderna, samt att bidra till utvecklingsländers åtgärder för att minska halten av växthusgaser.

Consultative Group on International Agricultural Research (CGIAR) är ett nätverk av femton forskningscenter, av vilka tretton ligger i utvecklingsländer. CGIAR bedriver forskning för att förbättra produktiviteten av jordbruk i utvecklingsländer samt att utveckla metoder för anpassning till klimatförändringarna.

Budgetåren 2010-2011 kommer CGIAR:s verksamhet att finansieras av en fond som förvaltas av Världsbanken. Styrelsen för internationellt utvecklingssamarbete (Sida) har sedan länge ansvar för det svenska stödet till CGIAR och kommer att representera Sverige i fondens styrelse.

Regeringen beslutar att utbetala bidrag om sammanlagt minst 200 000 000 kronor till Consultative Group on International Agricultural Reserach (CGIAR) under 2010-2011.

Regeringen bemyndigar Sida att ingå ett tvåårigt avtal om det svenska bidraget för perioden 2010-2011 med Världsbanken, som förvaltare av fonden som finansierar CGIAR:s verksamhet.
