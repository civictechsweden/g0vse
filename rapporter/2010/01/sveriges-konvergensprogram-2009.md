# Sveriges konvergensprogram 2009

I enlighet med Rådets förordning (EG) 1466/97 överlämnade Sverige i december 1998 sitt konvergensprogram. Programmet utvärderades och godkändes av Rådet under våren 1999. Enligt rådets förordning ska en uppdatering av konvergensprogrammet lämnas årligen vilket också har skett under perioden 1999-2008. Rådets yttrande om 2008 års uppdaterade konvergensprogram behandlades i riksdagens EU-nämnd den 27 februari 2009. Föreliggande uppdatering baseras på budgetpropositionen för 2010, som regeringen överlämnade riksdagen den 21 september 2009. Riksdagens finansutskott informerades om det uppdaterade programmet den 15 december 2009.
