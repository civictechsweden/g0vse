# Tillfällig föräldrapenning i samband med att ett barn har avlidit, m.m.

I promemorian föreslås att ersättning i form av tillfällig föräldrapenning ska kunna betalas ut till föräldrar i samband med att ett barn som inte har fyllt 18 år har avlidit. Denna förmån kan betalas ut under högst 10 dagar till var och en av föräldrarna. Till följd av detta förslag lämnas ett förslag om en ändring i föräldraledighetslagen (1995:584).

I promemorian lämnas även förslag om att en arbetslös försäkrad, om det skulle framstå som oskäligt att begära av denne att anmälan ska göras till Arbetsförmedlingen m.m., ändå ska kunna få ersättning i form av t.ex. sjukpenning.
