# Uppdrag till Folke Bernadotteakademin att bidra med experter som förstärkning till EU:s särskilde representants för Centralasien kontor

Den 5 oktober 2006 utnämndes Pierre Morel av Europeiska unionens råd som EU:s särskilde representant (EUSR) för Centralasien. Mandatet har senast förlängts till den 31 augusti 2010. I EUSR:s uppdrag ingår att bidra till ökad stabilitet och utökat samarbete mellan länderna i regionen och att bidra till att stärka demokratin, rättsstatsprincipen samt respekten för mänskliga rättigheter och grundläggande friheter i Centralasien.

I ljuset av den senaste tidens våldsamheter i Kirgizistan fattade Europeiska unionens kommitté för utrikes- och säkerhetspolitik (KUSP) den 23 juni beslut om att öka EU:s närvaro i området genom att förstärka EUSR:s kontor med sex experter. KUSP har nu vänt sig till medlemsstaterna med en anmodan om att sekondera civila experter under en tremånadersperiod till Tasjkent i Uzbekistan och Bisjkek i Kirgizistan genom CRT-mekanismen (Civilian Response Teams).

Regeringen uppdrar åt Folke Bernadotteakademien att rekrytera och ställa experter till förfogande för förstärkningen av EU:s särskilde representants för Centralasien kontor. Det svenska bidraget till förstärkningen ska gälla för tre månader och får uppgå till högst två personer.
