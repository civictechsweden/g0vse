# Förslag till anslag m.m. för den nya myndigheten för havs- och vattenmiljö

I delrapport 2, Förslag till anslag m.m. för den nya myndigheten för havs- och vattenmiljö, lämnar utredningen förslag till anslag (inklusive låneramar, anslags- och räntekontokrediter samt eventuella bemyndiganden) för perioden 1 juli-31 december 2011 samt för perioden 2012-2014, för den nya myndigheten för havs- och vattenmiljö.

I delrapport 1, Gränsdragning av verksamheter för en myndighet för havs- och vattenmiljö - analysfas, gör utredningen en analys och tydliggör gränsdragningarna av de verksamheter som identifierats mellan en planerad ny myndighet för havs- och vattenmiljö och andra berörda myndigheter samt lämnar förslag om lämplig hemvist för sådana verksamheter.
