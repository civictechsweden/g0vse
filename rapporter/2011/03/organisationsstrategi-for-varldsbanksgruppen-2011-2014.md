# Organisationsstrategi för Världsbanksgruppen 2011-2014

Denna strategi ligger till grund för svenskt samarbete med
Världsbanksgruppen (VBG) för perioden 2011-2014. Strategin avser verksamheten i Internationella återuppbyggnads- och utvecklingsbanken (IBRD), Internationella utvecklingsfonden (IDA) och Internationella finansieringsbolaget (IFC).1 Med utgångspunkt i regeringens bedömning av VBG:s relevans och effektivitet fastställer strategin mål och samarbetsformer för arbetet med VBG under strategiperioden. Strategin anger hur Sverige ska bidra till att stärka VBG:s verksamhet genom
svenska åtgärder. Strategin anger den övergripande ansvarsfördelningen mellan svenska statliga aktörer.
