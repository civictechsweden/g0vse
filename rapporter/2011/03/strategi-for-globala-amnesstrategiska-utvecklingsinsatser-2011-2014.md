# Strategi för globala ämnesstrategiska utvecklingsinsatser 2011-2014

Målet för de globala ämnesstrategiska utvecklingsinsatserna är genomslag för den svenska regeringens prioriteringar i det globala utvecklingssamarbetet, för långsiktig och hållbar fattigdomsminskning.
Insatser ska genomföras inom områden där globala insatser har ett tydligt mervärde för en effektiv fattigdomsminskning och genomförande av reformsamarbetet. Val av ämnesområde ska göras mot bakgrund av regeringens tematiska prioriteringar och de satsningar och prioriteringar som anges i regeringens budgetproposition. Viktiga områden utöver regeringens tematiska prioriteringar är insatser för att nå millenniemålen samt insatser för att stimulera utvecklingens drivkrafter och överbrygga utvecklingshinder.
Globala insatser på områden där få andra givare är aktiva, där Sverige har komparativa fördelar och/eller områden som internationellt arbetar i motvind ska ges särskild prioritet.
