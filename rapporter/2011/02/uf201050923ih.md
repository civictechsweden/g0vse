# Bidrag till Världstullorganisationen (WCO) avseende projekt om bekämpning av illegal internationell handel med utrotningshotade djur, det s.k. GAPIN-projektet

Illegal internationell handel med utrotningshotade djur är tillsammans med droger och vapen ett stort problem som världens länder har att hantera. Konventionen om internationell handel med hotade växt- och djurarter (CITES) syftar till att övervaka och reglera internationell handel med bl.a. utrotningshotade djur. Kompletterande insatser kan dock göras på handels-/tullområdet. WCO har i detta sammanhang föreslagit ett projekt – Projekt GAPIN som bl.a. syftar till att bygga upp kapacitet i 15 afrikanska länder för att bidra till att öka implementeringen av CITES regelverk samt att förhindra korruption.

Regeringskansliet (Utrikesdepartementet) beslutar att lämna ett bidrag på 200 000 euro till Världstullorganisationen (WCO) för ett projekt om bekämpning av illegal internationell handel med utrotningshotade djur, det s.k. GAPIN-projektet.
