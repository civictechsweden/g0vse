# Mänskliga rättigheter, demokrati och rättsstatens principer i Irland

Här följer en sammanfattning av rapporten om demokrati, mänskliga rättigheter och rättsstatens principer i Irland samt en länk till rapporten i sin helhet.

Irland är en parlamentarisk demokrati och en fungerande rättstat och på Transparency International index för upplevd korruption rankas landet som 19 av 176 år 2016. Medborgerliga, politiska, ekonomiska, sociala och kulturella rättigheter garanteras i grundlagen och i olika rättsakter vilka generellt respekteras väl. Levnadsstandarden är god, men välståndet är ojämnt fördelat och kvardröjande fattigdom finns fortfarande.

Irland strikta abortlagstiftning inskränker allvarligt kvinnors rätt till sexuell och reproduktiv hälsa. Lagen likställer fostrets och den blivande moderns rätt till liv och abort är förbjudet förutom när det är en uppenbar fara för kvinnans liv. Kvinnor är även underrepresenterade i politiska församlingar och på arbetsmarknaden.

Kritik har riktats mot situationen i ett fåtal av landets fängelser, vilka är överbelagda och uppvisar bland annat sanitära brister.

Den irländska asylprocessen har fått kritik för att vara alltför byråkratisk och långdragen.

Rapporter finns om diskriminering av resandefolket och av personer med utländsk bakgrund.

Under 2015 antogs en lag mot barnaga och rätten att ingå samkönade äktenskap blev efter en folkomröstning grundlagsskyddade.
