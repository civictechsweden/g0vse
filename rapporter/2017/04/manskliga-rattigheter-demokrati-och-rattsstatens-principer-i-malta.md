# Mänskliga rättigheter, demokrati och rättsstatens principer i Malta

Här följer en sammanfattning av rapporten om demokrati, mänskliga rättigheter och rättsstatens principer i Malta samt en länk till rapporten i sin helhet.


Situationen på Malta vad gäller mänskliga rättigheter är överlag god. Malta bedöms ha stabila institutioner som garanterar demokrati, rättsstatens principer, mänskliga rättigheter samt respekt för och skydd av minoriteter.

De senaste åren har Malta påverkats av omfattande irreguljära immigrationsströmmar från framför allt Afrika, vilket har resulterat i ökade spänningar och frekvent kritik från internationella organisationer vad gäller mottagande och behandling av flyktingar, bland annat från UNHCR och Amnesty International.

Katolicismen har en mycket stark ställning i Malta och abortmotståndet utbrett. Abort är förbjudet enligt lag och Malta erkände skilsmässor först 2011\.

I april 2015 antog Maltas parlament en lag angående HBTQ\-personers rättigheter som är bland de mest progressiva i EU.
