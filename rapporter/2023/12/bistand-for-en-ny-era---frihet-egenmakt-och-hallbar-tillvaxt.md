# Bistånd för en ny era  – Frihet, egenmakt och hållbar tillväxt

![](/globalassets/regeringen/bilder/utrikesdepartementet/reformagendan/reformagendan-omslag-150px.png?width=150&quality=85)

Reformagendan för biståndet presenterades den 14 december 2023 och anger den nya inriktningen för svenskt bistånd.

Den strategiska inriktningen Bistånd för en ny era ersätter Policyramverk för svenskt utvecklingssamarbete och humanitärt bistånd (skr. 2016/17:60) samt Strategi för multilateral utvecklingspolitik (UD2017/21055/FN).

Genom Bistånd för en ny era avser regeringen bekämpa fattigdom genom jobbskapande och frihandel, öka det humanitära stödet för att rädda liv och lindra nöd, främja frihet och bekämpa förtryck, stärka synergier mellan bistånds- och migrationspolitiken, utöka och effektivisera klimatbiståndet, stärka kvinnors och flickors frihet och egenmakt samt bidra till förbättrad hälsa och god utbildning för de allra mest utsatta.

Rysslands fullskaliga invasion av Ukraina innebär ett paradigmskifte med omfattande politiska, ekonomiska och humanitära konsekvenser och återverkningar som når långt bortom Ukrainas gränser. I den nya strategiska inriktningen för svenskt bistånd ger regeringen därför Ukraina och närområdet högsta prioritet.
