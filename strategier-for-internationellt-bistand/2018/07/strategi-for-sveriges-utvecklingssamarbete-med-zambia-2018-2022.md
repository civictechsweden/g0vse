# Strategi för Sveriges utvecklingssamarbete med Zambia 2018-2022

Målet för svenskt internationellt bistånd är att skapa förutsättningar för bättre levnadsvillkor för människor som lever i fattigdom och förtryck. Utvecklingssamarbetet ska ta sin utgångspunkt i principerna om bistånds\- och utvecklingseffektivitet liksom i de nya internationella överenskommelser som det internationella samfundet enades om under 2015, Agenda 2030, Addis Ababa Action Agenda och klimatavtalet från Paris.


Svenskt utvecklingssamarbete med Zambia inom ramen för denna strategi ska bidra till minskad ojämlikhet och stärkt motståndskraft, ökad respekt för mänskliga rättigheter, demokrati och rättsstatens principer, samt en miljö\- och klimatmässigt hållbar och inkluderande ekonomisk utveckling. Strategin ska gälla under perioden 2018\-2022 och omfattar sammantaget 2250 miljoner kronor.
