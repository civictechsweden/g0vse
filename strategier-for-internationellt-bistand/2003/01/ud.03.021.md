# Landstrategi: Somalia 2003 - 2004

Biståndet till Somalia bygger på en kombination av humanitärt stöd samt återuppbyggnadsstöd. Det humanitära stödet syftar till att lindra effekterna av den humanitära katastrofen som Somalia har befunnit sig i sedan statens sönderfall 1991\. Återuppbyggnadsstödet syftar till att stödja regionala och lokala fredliga strukturer som vuxit fram samt inom detta stöd verka för fattigdomsbekämpning på medellång sikt i landet. Denna kombination är nödvändig för att erhålla ett effektivt bistånd.
