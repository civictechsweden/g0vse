# Landstrategi: Zambia 2003 - 2007

Det övergripande målet för svenskt utvecklingssamarbete med Zambia under perioden 2003-2007 är, i enlighet med utgångspunkten för all svensk biståndspolitik, att bidra till minskad fattigdom. Därför skall det svenska utvecklingssamarbetet stödja insatser som undanröjer hinder som skapar eller befäster fattigdomen. Insatser som motverkar hiv/aids epidemins genomslag, såväl ekonomiskt som på det sociala planet, kommer att få särskild vikt. Utvecklingssamarbetet skall främja en ekonomisk tillväxt som kommer alla till godo, demokratisk utveckling och respekt för de mänskliga rättigheterna, social utveckling inklusive jämställdhet mellan män och kvinnor, samt förbättrad livsmedelssäkerhet. Huvudområdena för utvecklingssamarbetet kommer att vara hälsa, hållbart jordbruk, demokratisk samhällsstyrning, utveckling av den privata sektorn inklusive energisektorn, och urban utveckling. Stöd till policyutveckling och institutionellt kapacitetsbyggande kommer att utgöra grundbultar i det svenska stödet.
