# Samarbetsstrategi för utvecklingssamarbetet med Sierra Leone, 2009-2013

Denna strategi är styrande för Sveriges utvecklingssamarbete med Sierra Leone. Utgångspunkter är Sierra Leones egen fattigdomsstrategi (PRS), prioriteringarna i ramverket för fredsbyggande för Sierra Leone framtaget av FN:s Fredsbyggande kommission, liksom Sveriges Politik för Global Utveckling (PGU), målet för svenskt internationellt utvecklingssamarbete, regeringens tre tematiska prioriteringar i utvecklingssamarbetet; jämställdhet och kvinnors roll i utveckling, demokrati och mänskliga rättigheter samt miljö och klimat. Ett konfliktförebyggande perspektiv ska genomsyra strategin och särskild hänsyn ska tas till barns, flickors och kvinnors rättigheter. Allt stöd ska utgå ifrån principen att främja stabilitet, fred och säkerhet, samt vägledas
av en medvetenhet om konfliktrisker och vara konfliktkänsligt. Det regionala perspektivet ska härmed beaktas.
