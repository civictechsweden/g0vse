# Strategi för svenskt utvecklingssamarbete med Liberia juli 2008 - juni 2013

För att stärka den sköra freden behöver Liberia ett snabbt och effektivt stöd för att skapa ett mer inkluderande och demokratiskt politiskt styre, få fart på tillväxten och därmed öka försörjningsmöjligheterna för en ung befolkning som lider brist på det mesta. Sverige ska därför ge stöd till samarbetsområdena demokratisk samhällsstyrning och mänskliga rättigheter, samt lantbruksutveckling och näringsliv, inklusive regional och internationell handel.
