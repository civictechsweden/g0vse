# Landstrategi: Kenya 2009 - 2013

Det övergripande målet för Sveriges utvecklingssamarbete med Kenya är ett Kenya där alla fattiga människor har förutsättningar att förbättra sina livsvillkor och där deras mänskliga rättigheter blir infriade.
De övergripande strategiska frågorna för dialog är: ekonomisk tillväxt, en rättvis och jämlik fördelning av resurser och möjligheter; ett rättighetsperspektiv i politikutformning och genomförande; kampen mot korruption; samt att viktiga reformer relaterade till de historiska utvecklingshinder som utgjorde grundorsakerna till våldsutbrotten i början av 2008 genomförs.
Utvecklingssamarbetet med Kenya ska fokusera på sektorerna demokratisk samhällsstyrning och mänskliga rättigheter, naturresurser samt urban utveckling. Stöd ska ges för genomförande av centrala reformprogram samtidigt som civilsamhället ska stödjas för att skapa tryck på reformernas genomförande.
