# Samarbetsstrategi: Bosnien och Hercegovina 2006 - 2010

Målet för det svenska biståndet ska vara att stödja Bosnien och Hercegovinas utvecklingsplan "Mid Term Development Strategy" (MTDS), som inriktas på EU-anslutning och fattigdomsbekämpning. För att nå dessa mål och samtidigt åstadkomma koncentration i utvecklingssamarbetet ska stödet inriktas på två huvudsektorer: byggandet av en hållbar stat, samt ekonomisk utveckling.
Långsiktigt programinriktat stöd för att stödja Stabiliserings- och Associationsprocessen (SAp) samt MTDS kommer att betonas under strategiperioden. Samarbete kommer att sökas med bilaterala och multilaterala givare för att underlätta programmering av större insatser samt koordinering och harmonisering av utvecklingssamarbetet. Bosnien och Hercegovinas ägarskap ska ha en central betydelse i det svenska utvecklingssamarbetet. Stödet kommer i huvudsak att inriktas på centrala och lokala nivåer.
