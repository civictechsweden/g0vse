# Strategi för Sveriges utvecklingssamarbete med Etiopien 2016–2020

![](/contentassets/01c5ed3638b247368e2fe9eb685d4275/omslagsbild-strategi-for-sveriges-utvecklingssamarbete-med-etiopien-2016--2020/?width=150&quality=85)


Svenskt utvecklingssamarbete med Etiopien inom ramen för denna strategi ska bidra till förbättrad miljö, begränsad klimatpåverkan och stärkt motståndskraft mot klimatförändringar samt förbättrade möjligheter för människor som lever i fattigdom att tillvarata sina rättigheter.


Vidare syftar strategin till hållbar och demokratisk samhällsutveckling. Strategin ska gälla under perioden 2016–2020 och omfattar sammantaget 1000 miljoner svenska kronor.

### Insatserna inom ramen för strategin förväntas bidra till:

Förbättrad miljö, begränsad klimatpåverkan och stärkt motståndskraft mot miljöpåverkan, klimatförändringar och naturkatastrofer

* Stärkt förvaltning av naturresurser och ekosystemtjänster
* Förbättrad kapacitet hos offentliga institutioner och andra aktörer på nationell och lokal nivå att bidra till miljömässig hållbarhet, ökad motståndskraft mot miljöpåverkan, klimatförändringar och naturkatastrofer samt minskad klimatpåverkan
* Ökad produktion av och förbättrad tillgång till förnybar energi

Stärkt demokrati och jämställdhet samt ökad respekt för mänskliga rättigheter

* Ökad rättssäkerhet
* Stärkt demokratiskt ansvarsutkrävande och transparens på lokal nivå
* Stärkt kapacitet i det civila samhället att verka för öppenhet, ansvarsutkrävande och ökad respekt för mänskliga rättigheter
* Ökad respekt för och tillgång till sexuell och reproduktiv hälsa och rättigheter

Förbättrade möjligheter och verktyg för fattiga människor att kunna förbättra sina levnadsvillkor

* Förbättrade förutsättningar till produktiv sysselsättning med anständiga arbetsvillkor, i synnerhet för kvinnor och ungdomar
* En hållbar livsmedelsförsörjning med särskilt fokus på ett motståndskraftigt lantbruk
* Förbättrat affärsklimat för hållbar och inkluderande näringsverksamhet och stärkande av institutioner
* Förbättrad tillgång till social trygghet för människor som lever i fattigdom

Artikelnummer UD 16\.016
