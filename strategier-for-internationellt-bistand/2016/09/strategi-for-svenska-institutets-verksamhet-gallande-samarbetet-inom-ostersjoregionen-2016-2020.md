# Strategi för Svenska institutets verksamhet gällande samarbetet inom Östersjöregionen 2016-2020

![](/contentassets/725fa55efcad4bbabc92989f7eee4179/strategi.png?width=150&quality=85)


Denna strategi styr användningen av medel som anslås under utgiftsområde 5, Internationell samverkan, anslag 1:11, anslagsposten för Samarbete i Östersjöregionen i regleringsbrev för Svenska Institutet för respektive verksamhetsår. Strategin omfattar ca 500 miljoner kronor för strategiperioden.


Syftet med Svenska Institutets verksamhet inom ramen för denna strategi är att utveckla Sveriges relationer i Östersjöområdet genom att bidra till en hållbar utveckling och stärkt global konkurrenskraft i regionen samt stärkt demokrati, respekt för de mänskliga rättigheterna, jämställdhet och respekt för rättsstatens principer i Sveriges närområde. Strategin ska omfatta länderna inom ramen för EU:s strategi för Östersjöregionen (EUSBSR), dvs. Danmark, Estland, Finland, Lettland, Litauen, Polen och Tyskland. Även Ryssland samt länderna inom EU:s Östliga partnerskap, dvs. Armenien, Azerbajdzjan, Georgien, Moldavien, Ukraina och Vitryssland, omfattas av samarbetet.
