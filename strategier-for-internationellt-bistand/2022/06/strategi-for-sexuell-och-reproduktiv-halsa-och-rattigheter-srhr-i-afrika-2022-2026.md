# Strategi för sexuell och reproduktiv hälsa och rättigheter (SRHR) i Afrika 2022-2026

Strategin ska gälla under perioden 2022\-2026 och omfattar sammantaget 3 500 miljoner kronor. Strategin styr användningen av medel som anslås under anslagspost 1:1\.9 Afrika i regleringsbrev avseende Sida för respektive budgetår.


Målet för svenskt internationellt bistånd är att skapa förutsättningar för
bättre levnadsvillkor för människor som lever i fattigdom och förtryck. Utvecklingssamarbetet ska ta sin utgångspunkt i principerna om bistånds\- och utvecklingseffektivitet liksom i Agenda 2030, Addis Ababa Action Agenda och Parisavtalet.
