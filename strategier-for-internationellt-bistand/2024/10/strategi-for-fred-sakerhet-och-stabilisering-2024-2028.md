# Strategi för fred, säkerhet och stabilisering 2024-2028

Strategin för fred, säkerhet och stabilisering är en del av styrningen av Sveriges samlade bistånds-, utrikes- och säkerhetspolitik. Strategin ska bidra till konflikthantering och konfliktförebyggande i syfte att stärka förutsättningarna för utveckling och minska humanitära behov.

Strategin ska komplettera och förstärka andra delar av biståndet i konfliktländer och områden med hög konfliktrisk.

Insatser som styrs av strategin ska koordineras med berörda utlandsmyndigheter och bidra till det bredare svenska utvecklingssamarbetet i prioriterade länder.

Strategin ska därutöver göra det möjligt att främja regeringens prioriteringar inom fredsfrämjande, säkerhet och stabilisering i länder eller situationer där engagemang är politiskt motiverat men tillämplig landstrategi saknas.
