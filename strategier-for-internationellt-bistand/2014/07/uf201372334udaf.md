# Resultatstrategi för Sveriges internationella bistånd till Uganda 2014-2018

Denna resultatstrategi styr användningen av medel som anslås under anslagspost 9 Afrika i regleringsbrevet för Styrelsen för internationellt utvecklingssamarbete (Sida) för respektive budgetår. Strategin ska gälla under perioden 2014\-2018 och omfattar 1 350 miljoner kronor.

Verksamheten inom ramen för strategin syftar till att bidra till att stärka respekten för de mänskliga rättigheterna i Uganda, öka möjligheterna till försörjning och bidra till förbättrad hälsa och frihet från våld för den ugandiska befolkningen.

Verksamheten inom ramen för strategin förväntas bidra till att uppnå delmål 1, 2, 4 och 5 i regeringens biståndspolitiska plattform (skr.2013/14:131\).
