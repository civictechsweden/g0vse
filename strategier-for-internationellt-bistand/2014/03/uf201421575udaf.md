# Ingångsvärden regional strategi barn- och mödrahälsa, sanitet och statistik

Barna- och mödradödligheten i Afrika söder om Sahara är högst i världen. Fler än 100 av 1000 barn dör före fem års ålder och endast åtta av länderna i Afrika söder om Sahara bedöms klara av milleniemålet (MDG) om minskningen av barnadödlighet med 2/3 till 2015. Bland dessa är länder som präglas av våld och konflikt, alternativt har en sviktande centralmakt, överrepresenterade. Ungefär 500 kvinnor dör per 100 000 levande födda barn. Hiv/aids är den bakomliggande orsaken till en femtedel av dessa gravida kvinnors död och den största orsaken till dödlighet bland kvinnor i åldrarna 15-49 år. Var tjogonde person i regionen lever med hiv och ca 40 procent av dem är män. Hbt-personer utsatthet i regionen är fortsatt stor. Tillgången samt rätten till sexualundervisning och preventivmedel är alltjämt begränsad. Endast tre procent av aborterna är säkra och abort är endast laglig i två länder i Afrika söder om Sahara. Tillgång till korrekt statistik är en nödvändighet för att kunna identifiera var behoven är som störst samt vilka insatser och åtgärder som fungerar. Bristen på grundläggande sanitet utgör ytterligare en försvårande faktor för barn- och mödrahälsa.
