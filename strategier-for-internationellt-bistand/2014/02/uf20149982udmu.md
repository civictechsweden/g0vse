# Resultatstrategi globala insatser miljö- och klimatmässigt hållbar utveckling 2014 - 2017

Denna strategi styr användningen av medel som anslås inom anslagsposten globala insatser för miljö- och klimatmässigt hållbar utveckling i regleringsbrevet avseende Styrelsen för internationellt utvecklingssamarbete (Sida) för respektive verksamhetsår. Strategin ska gälla under perioden 2014-2017.

Verksamheten inom ramen för strategin syftar till att bidra till en global miljö- och klimat-mässigt hållbar utveckling som i sin tur bidrar till att tillgodose fattiga människors behov av livsmedel, energi och vatten. Detta uppnås bland annat genom begränsad klimatpåverkan och genom att öka fattiga människors anpassning till och motståndskraft mot negativ miljöpåverkan och klimatförändringar.
