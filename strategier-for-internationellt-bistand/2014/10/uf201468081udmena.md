# Strategi för Sveriges internationella utvecklingssamarbete avseende Palestina 2015-2019

Denna strategi styr användningen av de medel som anslås under anslagspost 17 Mellanöstern och Nordafrika i regleringsbrev avseende Styrelsen för internationellt utvecklingssamarbete för respektive budgetår. Strategin ska gälla under perioden 2015\-2019 och omfattar cirka 1,5 miljarder kronor.

Verksamheten inom ramen för denna strategi syftar till att bidra till att få till stånd ett demokratiskt, självständigt, sammanhängande och livskraftigt Palestina som existerar sida vid sida med Israel i fred och säkerhet, med 1967 års gränser som utgångspunkt och med Jerusalem som en huvudstad för två stater. Den syftar också till att tillgodose palestiniers rättigheter och behov så att de ska kunna leva i alla delar av Palestina oavsett institutionellt ramverk.
