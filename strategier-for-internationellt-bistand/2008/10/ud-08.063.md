# Utfasningsstrategi för det svenska stödet till Nicaragua juni 2008 - december 2011

Det svenska utvecklingssamarbetet med Nicaragua ska fasas ut under perioden 2008-2011. Sverige ska fortsätta att vara en aktiv utvecklingspartner till Nicaragua under hela utfasningsperioden.
Det övergripande målet för Sveriges utvecklingssamarbete med Nicaragua under perioden 2008-2011 är förbättrade levnadsvillkor för kvinnor, män, flickor och pojkar som lever i fattigdom, genom förbättrad demokratisk samhällsstyrning, stärkta rättigheter vad gäller säkerhet, rättvisa och hälsa samt uthålliga försörjningsmöjligheter på landsbygden.
