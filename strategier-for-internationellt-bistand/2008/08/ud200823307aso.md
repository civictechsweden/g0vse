# Samarbetsstrategi för utvecklingssamarbetet med Sri Lanka juli 2008 - december 2010

Utvecklingssamarbetet med Sri Lanka ska i enlighet med regeringens beslut om fokusering av det bilaterala utvecklingssamarbetet fasas ut. Under utfasningsperioden ska samarbetet fokusera på att konsolidera uppnådda resultat och säkra deras uthållighet.

Det övergripande målet för Sveriges utvecklingssamarbete med Sri Lanka är förbättrade förutsättningar för att uppnå en långsiktigt hållbar lösning av Sri Lankas etniska konflikt, baserad på alla medborgares lika rättigheter.

Under utfasningsperioden ska samarbetet inriktas på ett fortsatt stöd inom två huvudområden: mänskliga rättigheter och demokratisk samhällsstyrning samt regionalt balanserad ekonomisk utveckling. Inom dessa områden ska aktiviteter som bidrar till förbättrade förutsättningar för en fredlig konfliktlösning integreras i insatserna. Pågående forskningsstöd och u\-kreditinsatser ska avslutas.
