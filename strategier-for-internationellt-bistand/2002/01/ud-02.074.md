# Landstrategi: Estland 2002 - 2004

Regeringen har beslutat upprätta en landstrategi för utvecklingssamarbetet med Estland liksom för de övriga prioriterade länderna i Central- och Östeuropa. Landstrategin för Estland ska styra inriktningen på det svenska utvecklingssamarbetet med Estland under perioden 2002-2004. Strategin baseras på förslag från Sida, kompletterat med UD:s egna överväganden, synpunkter från andra departement som omfattas av utvecklingssamarbetet med Estland samt prioriteringar presenterade i det kontinuerliga samarbetet med svenska motparter samt vid överläggningar i Tallinn 15 maj 2002.
