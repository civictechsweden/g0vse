# Regionstrategi: Västafrika 2004 - 2006

Regeringen har per 2003\-06\-04 uppdragit åt Sida att inkomma med förslag till strategi för subregionalt utvecklingssamarbete med Västafrika1\. Den skall ha sin utgångspunkt i regeringsskrivelsen Afrika i förändring 1997/98:122, som slår fast att svensk Afrikapolitik bör omfatta mer utvecklat samarbete med Västafrika.

För att förbättra villkoren och avlägsna långsiktiga hinder för utveckling behövs inom vissa områden regionalt eller subregionalt utvecklingssamarbete. Denna strategi behandlar subregionalt utvecklingssamarbete och styrs utifrån redan fastställd Strategi för svenskt stöd till regionalt och subregionalt utvecklingssamarbete i Afrika söder om Sahara, 2002\-2006\. Särskilt beaktas gränsöverskridande subregionala problem och möjligheter inom områdena konfliktförebyggande och konflikthantering, ekonomiskt samarbete och integration samt gemensamma naturresurser och infrastruktur. Strategin skall gälla perioden 2004\-2006\.
