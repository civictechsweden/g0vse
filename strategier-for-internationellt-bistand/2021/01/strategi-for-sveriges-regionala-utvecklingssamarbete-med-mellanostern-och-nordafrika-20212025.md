# Strategi för Sveriges regionala utvecklingssamarbete med Mellanöstern och Nordafrika 2021–2025

Strategin ska gälla under perioden 2021–2025 och omfattar sammantaget 2,425 miljarder kronor, varav i genomsnitt 80 miljoner kronor per år för bilateralt bistånd till Jemen.


Målet för svenskt internationellt bistånd är att skapa förutsättningar för bättre levnadsvillkor för människor som lever i fattigdom och förtryck. Utvecklingssamarbetet ska ta sin utgångspunkt i principerna om bistånds\- och utvecklingseffektivitet liksom i Agenda 2030, Addis Ababa Action Agenda och klimatavtalet från Paris. Arbetet ska genomsyras av Sveriges feministiska utrikespolitik.
