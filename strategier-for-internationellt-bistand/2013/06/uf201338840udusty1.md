# Ingångsvärden för Sidas framtagande av resultatförslag för Sveriges internationella bistånd till Rwanda 2014-2018

Sveriges bilaterala bistånd till Rwanda motiveras bland annat av att samhället fortfarande präglas av folkmordet 1994 och därmed behoven av försoning och respekt för mänskliga rättigheter. Sveriges fokus på områden som demokrati, yttrandefrihet, jämställdhet och mänskliga rättigheter ger Sverige en särställning som givare.

Vidare har Rwanda en fungerande fattigdomsbekämpning och har uppvisat ägarskap för biståndseffektivitet. Tydlig samordning finns mellan givare och regeringsstrukturer.
