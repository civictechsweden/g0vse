# Ingångsvärden för Sidas framtagande av resultatförslag för Sveriges internationella bistånd till Uganda 2014-2018

Uganda präglas av en dynamisk ekonomisk utveckling samt en snabb befolkningsökning och urbanisering. Det svenska biståndet kan fortsatt spela en roll genom att stödja demokratisk utveckling och hållbar tillväxt. Långvariga och goda förbindelser mellan Sverige och Uganda utgör en stark grund för fortsatt bistånd. Svenskt kunnande inom nyckelsektorer för Ugandas utveckling, däribland hälsa, bidrar till det svenska mervärdet.
