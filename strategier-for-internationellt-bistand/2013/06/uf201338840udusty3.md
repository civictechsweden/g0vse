# Ingångsvärden för Sidas framtagande av resultatförslag för Sverigesinternationella bistånd till Demokratiska republiken Kongo för 2014-2018

Sveriges bistånd till Demokratiska republiken Kongo (DRK) motiveras av att DRK intar sista plats i UNDP:s Human Development Index och kommer troligtvis inte att uppfylla några millennieutvecklingsmål. DRK är både ett postkonfliktland och ett konfliktland med avsaknad av fungerande rättsväsende och andra statliga strukturer. Sexuellt och könsrelaterat våld är omfattande i hela landet, med särskilda konfliktdimensioner i de östra provinserna. DRK och Sverige har en lång historisk relation på olika områden vilket innebär att Sverige har goda möjligheter att bidra till en positiv utveckling.
