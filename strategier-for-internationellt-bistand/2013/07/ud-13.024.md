# Resultatstrategi för Sveriges internationella bistånd till Myanmar 2013 - 2017

Denna resultatstrategi styr användningen av de medel som anslås under anslagsposten Asien i regleringsbrev avseende styrelsen för internationellt utvecklingssamarbete (Sida) för respektive budgetår. Strategin ska gälla under perioden 2013–2017 och omfattar sammantaget högst 750 miljoner svenska kronor. Målgrupper ska främst vara kvinnor samt etniska minoriteter.

Syftet med verksamheten inom ramen för strategin är att bidra till en fredlig och demokratisk utveckling samt minskad fattigdom i alla dess dimensioner i Myanmar.
