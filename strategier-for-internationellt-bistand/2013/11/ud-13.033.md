# Resultatstrategi för Sveriges internationella bistånd i Sydsudan 2014–2016

Denna resultatstrategi styr användningen av medel som anslås under anslagsposten 9 Afrika i Sidas regleringsbrev för respektive verksamhetsår. Strategin ska gälla under perioden 2014-2016. Strategin omfattar sammantaget cirka 525 miljoner kronor under de kommande tre åren.

Sveriges biståndsengagemang i Sydsudan syftar till att bidra till förbättrad överlevnad och hälsa hos kvinnor och barn. Det svenska stödet syftar även till att främja respekten för de mänskliga rättigheterna och därigenom
stärkt demokrati i Sydsudan.
