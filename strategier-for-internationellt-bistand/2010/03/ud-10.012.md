# Utfasningsstrategi för det svenska stödet till Honduras januari 2008 - december 2011

Det svenska utvecklingssamarbetet med Honduras ska fasas ut under perioden 2008-2011. Sverige ska fortsätta vara en aktiv utvecklingspartner till Honduras under hela utfasningsperioden.

Det övergripande målet för Sveriges utvecklingssamarbete med Honduras under perioden 2008-2011 är en förbättrad demokratisk samhällsstyrning inklusive utökat erkännande och tillämpning av mänskliga rättigheter, samt förbättrade levnadsvillkor för kvinnor, män,flickor och pojkar som lever i fattigdom på landsbygden. Sverige kommer att tillämpa ett rättighetsperspektiv samt integrera fattiga kvinnors, mäns, flickors och pojkars perspektiv på utvecklingen.
