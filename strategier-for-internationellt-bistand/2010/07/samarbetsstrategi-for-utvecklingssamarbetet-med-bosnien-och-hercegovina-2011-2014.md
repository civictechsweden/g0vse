# Samarbetsstrategi för utvecklingssamarbetet med Bosnien och Hercegovina 2011-2014

Det övergripande målet för Sveriges reformsamarbete med Bosnien\-Hercegovina (BiH) är: En demokratisk, rättvis och hållbar utveckling samt förbättrade förutsättningar för EU\-integration.

Det svenska stödet kommer att inriktas på tre sektorer:

i) demokrati, mänskliga rättigheter och jämställdhet, med fokus på utveckling av central och lokal förvaltning i syfte att bättre tillgodose medborgarnas rättigheter och EU\-integrationens krav samt fortsatt stöd till demokratiska aktörer;

ii) marknadsutveckling, med fokus på ekonomisk tillväxt genom bättre konkurrenskraft och tillväxtförutsättningar för små och medelstora företag;

iii) hållbar samhällsbyggnad, med fokus på förbättrad kommunal miljöinfrastruktur avseende vattenförsörjning, avlopps\- och avfallshantering.
