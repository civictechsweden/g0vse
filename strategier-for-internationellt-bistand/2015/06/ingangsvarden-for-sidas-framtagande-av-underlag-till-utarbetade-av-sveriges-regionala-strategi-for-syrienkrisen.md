# Anvisningar för uppdrag att ta fram underlag för utarbetande av Sveriges regionala strategi för Syrienkrisen

Konflikten i Syrien fortsätter att förvärras och kommer med stor sannolikhet att pågå under flera år framåt. Det finns ett behov av ett långsiktigt och strategiskt förhållningssätt till krisen i Syrien och dess konsekvenser för angränsande länder, som komplement till den planerade regionala strategin för Mellanöstern och Nordafrika.

Regeringen beslutar att Styrelsen för internationellt utvecklingssamarbete (Sida), i enlighet med de närmare anvisningar i form av ingångsvärden som framgår av bilagan, ska inkomma med underlag för en ny strategi för Sveriges regionala strategi för Syrienkrisen senast 1 september 2015.
