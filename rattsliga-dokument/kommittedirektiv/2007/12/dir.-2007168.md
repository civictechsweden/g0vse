# S 2007:14 Översyn av bestämmelserna till skydd och stöd för barn och unga i socialtjänstlagen (2001:453, SoL) och lagen (1990:52

Utredaren ska se över bestämmelserna till skydd och stöd för barn och unga i socialtjänstlagen (2001:453, SoL) och lagen (1990:52\) med särskilda bestämmelser om vård av unga (LVU) samt lämna förslag till de förändringar som bedöms nödvändiga för att anpassa lagstiftningen till den utveckling som har skett.

Det ska ingå i uppdraget att ta ställning till
\- hur den sociala barn\- och ungdomsvårdens övergripande mål och ansvar för barn och unga ska formuleras,
\- om reglerna om anmälningsskyldighet behöver förtydligas,
\- om socialnämndens möjlighet att anmäla brott mot barn ska ändras till en skyldighet,
\- om reglerna om utredning av barns förhållanden behöver kompletteras,
\- om reglerna om insatser enligt SoL och LVU behöver ändras,
\- hur villkoren för familjehem kan förbättras,
\- om reglerna om uppföljning av insatser behöver förbättras och
\- vilken kompetens som behövs för att arbeta inom den sociala barn\- och ungdomsvården.

När översynen av bestämmelserna är genomförd ska utredaren ta ställning till om bestämmelserna till skydd och stöd för barn och unga ska sammanföras i en särskild lag och om de bestämmelser i SoL som reglerar socialtjänstens familjerättsliga arbete ska föras över till den särskilda lagen.

Uppdraget ska redovisas senast den 15 juni 2009\.
