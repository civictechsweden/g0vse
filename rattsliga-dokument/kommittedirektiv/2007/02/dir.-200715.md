# Återinkallande av 2005 års katastrofkommission

Regeringen har beslutat att återinkalla 2005 års katastrofkommission för att granska de nya fakta som kommit fram vid undersökningen av databand som påträffats i Regeringskansliet och som härrör från tiden för Tsunamikatastrofen.

I kommissionens uppdrag ingår nu
\- att granska de nya fakta som kommit fram vid undersökningen av innehållet i databanden, och
\- att uttala sin bedömning om dessa faktas betydelse för de ställningstaganden som kommissionen gjorde i sitt betänkande.

Uppdraget skall redovisas senast den 25 april 2007\.
