# Översyn av radio- och TV-lagen, m.m.

En särskild utredare ges i uppdrag att göra en allmän översyn av radio\- och TV\-lagen. Syftet är att förenkla regelverket för radio\- och TV\-företag och förbättra lagens struktur och överskådlighet.

Utredaren ska också analysera vilka lagändringar som krävs med anledning av antagandet av Europaparlamentets och rådets direktiv om ändring av rådets direktiv 89/552/EEG, det s.k. AV\-direktivet. Utredaren ska även analysera om det finns behov av att omarbeta tidigare förslag som lämnats av Radio\- och TV\-lagsutredningen i betänkandena Anpassning av radio\- och TV\-lagen till den digitala tekniken (SOU 2005:62\) och Tillgänglighet, mobil TV samt vissa andra radio\- och TV\-rättsliga frågor (SOU 2006:51\). Utredaren ska föreslå de författningsändringar som föranleds av analys och bedömningar. Uppdraget ska redovisas senast den 16 juni 2008\.
