# Tilläggsdirektiv till Paketreseutredningen

Regeringen beslutade den 25 juni 2015 kommittédirektiv om genomförande av nytt EU\-direktiv om paketresor och översyn av resegarantisystemet (dir. 2015:69\). Enligt utredningens direktiv skulle uppdraget redovisas senast den 31 augusti 2016\.

Utredningstiden förlängs delvis. Uppdraget att göra en översyn av resegarantisystemet ska i stället redovisas senast den 30 november 2016\. Uppdraget att föreslå de författningsändringar som behövs för att genomföra direktivet om paketresor och sammanlänkade researrangemang ska dock fortfarande redovisas senast den 31 augusti 2016\.
