# Översyn av statens stöd till trossamfund

En särskild utredare, biträdd av en referensgrupp med företrädare för riksdagspartierna, ska se över statens stöd till trossamfund. Syftet med översynen är att säkerställa att stödet på bästa sätt är anpassat till nutida och framtida behov.

Utredaren ska bl.a.

* analysera det nuvarande stödets effekter för berörda trossamfund och samhället i stort,
* föreslå mål för statens stöd till trossamfund, med bred förankring bland riksdagspartierna och i övriga samhället,
* föreslå eventuella förändringar av statens nuvarande stöd till trossamfund,
* föreslå ett förtydligat demokratikriterium som är i överensstämmelse med religionsfriheten, och
* föreslå nödvändiga författningsändringar.

Uppdraget ska redovisas senast den 15 mars 2018\.
