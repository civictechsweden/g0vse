# Tilläggsdirektiv till utredningen Bättre möjligheter till fjärrundervisning och undervisning på entreprenad (U 2015:09)

Regeringen beslutade den 12 november 2015 att ge en särskild utredare i uppdrag att föreslå hur skolhuvudmän för grundskolan, grundsärskolan, gymnasieskolan och gymnasiesärskolan ska ges ökade möjligheter att dels ingå avtal med andra skolhuvudmän om att utföra undervisning, dels i vissa fall använda undervisningsformer som medger ett mer flexibelt sätt att erbjuda utbildning (dir. 2015:112\). Utredaren får nu dessutom i uppdrag att:

* bedöma hur entreprenad inom skolväsendet förhåller sig till den kommande lagen (2016:000\) om offentlig upphandling,
* vid behov ta ställning till om de kommande möjligheterna i den föreslagna lagen om offentlig upphandling och Välfärdsutredningens förslag, tillsammans med andra samarbetsformer, är tillräckligt flexibla och effektiva för att huvudmännen ska kunna tillhandahålla eleverna lika tillgång till utbildning av god kvalitet, och
* vid behov utreda och föreslå lämpliga författningsändringar som bedöms vara möjliga med hänsyn till EU\-rätten.


Uppdraget ska fortfarande redovisas senast den 30 maj 2017\.
