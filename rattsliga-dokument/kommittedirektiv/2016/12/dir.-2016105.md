# Tilläggsdirektiv till Nya apoteksmarknadsutredningen (S 2015:06)

Utredningen ska göra en översyn av apoteksmarknaden och vid behov lämna förslag på förändringar. Enligt utredningens direktiv skulle uppdraget redovisas senast den 31 december 2016. Regeringen beslutar nu om förlängd utredningstid och tilläggsuppdrag till utredningen.

Utredningen ska bland annat:

* se över marknaden och regelverket för extemporeläkemedel och lagerberedningar,
* se över marknaden och regelverket för maskinell dosdispensering,
* analysera om apotekens handelsmarginal bör regleras för receptbelagda läkemedel utanför läkemedelsförmånerna,
* lägga fram förslag som möjliggör för sjukhusapotek att ansöka om licens för läkemedel via den elektroniska kom-munikationslösningen för licensansökan, och
* lämna förslag till en effektiv och patientsäker distribution av prövningsläkemedel till försökspersoner och prövningsställen.
