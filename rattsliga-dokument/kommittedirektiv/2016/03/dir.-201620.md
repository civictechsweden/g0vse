# Moderna regler om beslag och husrannsakan

En särskild utredare ska se över reglerna om beslag och husrannsakan. Syftet är att skapa ändamålsenliga regler som möjliggör effektiva och rättssäkra brottsutredningar.

Utredaren ska bland annat

* analysera i vilka avseenden det finns anledning att anpassa bestämmelserna om beslag och husrannsakan till modern teknik,
* ta ställning till om kopiering av beslagtaget material bör lagregleras,
* ta ställning till om nuvarande sekretessbestämmelser behöver ändras när det gäller uppgifter som förekommer i beslagtagna föremål och handlingar och kopior av dessa,
* analysera om det bör vara möjligt att i vissa fall dröja med att underrätta om ett beslag när den som beslaget görs hos inte är närvarande, och
* lämna fullständiga författningsförslag.

Uppdraget ska redovisas senast den 28 september 2017\.

[Pressmeddelande: Regeringen vill se effektivare beslag och husrannsakan](/pressmeddelanden/2016/03/regeringen-vill-se-effektivare-beslag-och-husrannsakan/)
