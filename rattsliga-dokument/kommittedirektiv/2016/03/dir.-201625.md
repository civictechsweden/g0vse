# Centrum för ökad substitution av farliga ämnen i kemiska produkter och varor

En särskild utredare ska utreda förutsättningarna för att inrätta ett centrum för ökad substitution av farliga ämnen i kemiska produkter och varor.

Utredaren ska

* kartlägga och analysera olika aktörers behov av ett centrum för ökad substitution av farliga ämnen,
* kartlägga och dra erfarenheter från liknande verksam­heter i Sverige och internationellt,
* klargöra centrumets närmare inriktning och hur dess verksamhet kan avgränsas,
* föreslå hur ett sådant centrum kan finansieras, och
* bedöma om det bör knytas till befintliga organisationer eller institut.

Uppdraget ska redovisas senast den 31 mars 2017.
