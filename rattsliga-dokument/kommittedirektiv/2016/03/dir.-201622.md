# Genomförande av direktiv om användning av passageraruppgiftssamlingar

En särskild utredare ska föreslå hur direktivet om användning av passageraruppgiftssamlingar för att förebygga, förhindra, upptäcka, utreda och lagföra terroristbrott och grov brottslighet (PNR\-direktivet) ska genomföras i svensk rätt.

Utredaren ska föreslå ett system för hanteringen av flygpassageraruppgifter och den reglering för personuppgiftsbehandling och sekretess som detta kräver. Utredaren ska också lämna de författningsförslag som krävs för att svensk lagstiftning ska leva upp till direktivet och den deklaration som medlemsstaterna ska anta samtidigt som direktivet. Vid utformningen av regleringen ska skyddet för enskildas personliga integritet särskilt beaktas.

Uppdraget ska redovisas senast den 31 maj 2017\.

[Pressmeddelande: Användning av passagerarlistor för gemensam säkerhet](/pressmeddelanden/2016/03/anvandning-av-passagerarlistor-for-gemensam-sakerhet/)
