# Stärkt integritet i Rättsmedicinalverkets verksamhet

En särskild utredare ska föreslå hur regelverket för Rättsmedicinalverket (RMV) ska anpassas så att verksamheten kan bedrivas med effektiva arbetsformer och stor hänsyn tagen till människors integritet.

Utredaren ska bland annat

* ta ställning till möjligheten och behovet av att införa en särskild personuppgiftsreglering för RMV,
* beakta enskildas behov av skydd för sin integritet,
* se över hur uppgifter kan inhämtas och hanteras i den rättspsykiatriska undersökningsverksamheten,
* analysera hur regleringen av myndighetens hantering av humanbiologiskt material bör se ut, och
* lämna nödvändiga författningsförslag.

Uppdraget ska redovisas senast den 31 oktober 2017.

[Pressmeddelande: Regeringen tillsätter utredning för att stärka integriteten i Rättsmedicinalverkets verksamhet](/pressmeddelanden/2016/09/regeringen-tillsatter-utredning-for-att-starka-integriteten-i-rattsmedicinalverkets-verksamhet/)
