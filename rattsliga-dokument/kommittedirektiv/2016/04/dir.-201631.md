# En modern brottmålsprocess anpassad även för stora mål

En särskild utredare ska analysera hur handläggningen av stora brottmål med omfattande bevisning skulle kunna moderniseras och effektiviseras med bevarade krav på rättssäkerhet.

Utredaren ska bland annat

* identifiera möjliga huvudinriktningar i ett kommande
* arbete för en modernisering och effektivisering av handläggningen av stora brottmål,
* bedöma vilka åtgärder inom ramen för dessa huvudinriktningar som det kan finnas anledning att låta utreda närmare, såsom till exempel förändringar i åtals- och förundersökningsplikten eller ytterligare åtgärder för att säkerställa att huvudförhandlingar kan genomföras i ett sammanhang,
* i förekommande fall föreslå inriktningen på sådana uppdrag, och
* ta ställning till om det är lämpligt att införa utökade möjligheter att använda dokumenterade förhör som bevisning i domstol.

Uppdraget ska redovisas senast den 7 december 2017. En delredovisning i den del uppdraget avser en analys av hur hanteringen av stora brottmål kan moderniseras och effektiviseras ska lämnas senast den 20 februari 2017. Regeringens avsikt är att med utgångspunkt i delredovisningen lämna tilläggsdirektiv avseende sådana åtgärder som det finns anledning att utreda närmare.

[Pressmeddelande: Bättre och modernare regler för stora brottmål](/pressmeddelanden/2016/04/battre-och-modernare-regler-for-stora-brottmal/)
