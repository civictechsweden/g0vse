# Ansvar för migrationsverksamheten vid utlandsmyndigheterna

En särskild utredare ska kartlägga och beskriva nuvarande ansvarsfördelning, organisation och finansiering för migrationsverksamheten vid utlandsmyndigheterna.

Mot bakgrund av kartläggningen ska utredaren bland annat

* bedöma i vilken utsträckning nuvarande ordning ger förutsättningar för en kostnadseffektiv, flexibel och i övrigt ändamålsenlig verksamhet,
* belysa alternativ till dagens ordning samt för- och nackdelar med dessa,
* föreslå hur ansvarsfördelning, organisation och finansiering om möjligt kan göras mer ändamålsenlig och kostnadseffektiv, och
* utreda bland annat rättsliga och övriga förutsättningar för ett eventuellt genomförande av de förslag som lämnas samt beräkna kostnaderna för dessa.

Uppdraget ska redovisas senast den 1 februari 2017.

[Pressmeddelande: Utredning om ansvarsförhållandena för migrationsverksamheten vid utlandsmyndigheterna](/pressmeddelanden/2016/01/utredning-om-ansvarsforhallandena-for-migrationsverksamheten-vid-utlandmyndigheterna/ "Utredning om ansvarsförhållandena för migrationsverksamheten vid utlandmyndigheterna")
