# Ett stärkt meddelarskydd för privatanställda i verksamheter som är helt eller delvis offentligt finansierade

En särskild utredare ska föreslå hur ett stärkt meddelarskydd
kan införas för privatanställda i verksamheter som är helt eller
delvis offentligt finansierade.

I uppdraget ingår bl.a. att

* analysera vilka verksamheter som bör omfattas av ett stärkt meddelarskydd och hur dessa verksamheter ska avgränsas,
* överväga vilka kategorier av personer som deltar i en verksamhet som bör ges ett stärkt meddelarskydd,
* beakta det förslag som lämnats i betänkandet SOU 2013:79, förslagets remissutfall och det följande lagstiftningsarbetet samt
* beakta nationell och internationell rättsutveckling i övrigt på såväl området för meddelarskydd som angränsande rättsområden.

Utredaren ska lämna nödvändiga författningsförslag.

Utredaren ska kommunicera med bl.a. en parlamentarisk referensgrupp.

Uppdraget ska redovisas senast den 2 maj 2017\.

[Pressmeddelande: Ett stärkt meddelarskydd för privatanställda i verksamheter som är helt eller delvis offentligt finansierade](/pressmeddelanden/2016/01/ett-starkt-meddelarskydd-i-fler-verksamheter-utreds/)
