# Åtgärder för att stimulera tjänstehundsaveln

Kommittédirektivet beslutades vid regeringssammanträdet den 2 april 2009.

En särskild utredare ska:

* utvärdera om det nya systemet för upphandling och placering av ledarhundar, som trädde i kraft den 1 januari 2006, har fått avsedda effekter,
* kartlägga vilka åtgärder som har vidtagits eller vidtas för att stimulera privata uppfödare att avla fram hundar som är lämpliga som tjänstehundar, så kallade tjänstehundsämnen och
* analysera vilka incitament och vilket stöd som eventuellt kan behövas för att få privata hunduppfödare att bedriva avel med och föda upp tjänstehundsämnen samt lämna förslag till hur ett system för att stödja och främja privat avel och uppfödning ska utformas.

Utredaren ska redovisa sitt uppdrag senast den 30 december 2009.
