# Delegation för e-förvaltning

Offentliga tjänster måste kontinuerligt utvecklas för att möta nya krav och förväntningar. E\-förvaltningen utgör en viktig del i denna utveckling. För att stärka utvecklingen av e\-förvaltningen och skapa goda möjligheter för myndighetsövergripande samordning inrättas en delegation för e\-förvaltning.

Delegationens första uppgift är att utforma ett förslag till strategi för myndigheternas arbete med e\-förvaltning. Förslaget ska redovisas till regeringen senast den 30 september 2009\.

Därefter ska delegationen koordinera de statliga myndigheternas IT\-baserade utvecklingsprojekt samt följa upp dess effekter för medborgare, företagare och medarbetare. Delegationen ska vidare koordinera vissa IT\-standardiseringsfrågor samt bistå regeringen i det internationella arbetet på området.

Delegationen ska årligen lämna delrapporter med underlag och förslag till regeringen. En slutrapport ska lämnas senast den 31 december 2014\.
