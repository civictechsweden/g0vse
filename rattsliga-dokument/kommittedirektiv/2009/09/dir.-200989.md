# Avveckling av Premiepensionsmyndigheten och delar av Försäkringskassan

En särskild utredare (S 2009:07\) ska från och med den 1 januari 2010 ansvara för den fortsatta avvecklingen av Premiepensionsmyndigheten (PPM) och de delar av Försäkringskassans verksamhet som förs till Pensionsmyndigheten den 1 januari 2010, dvs. administrationen av pensioner och pensionsrelaterade förmåner. Utredaren ska dock redan från den 1 oktober 2009 påbörja sitt arbete genom att förbereda avvecklingen i samarbete med dessa myndigheter.

Utredaren ska ha arbetsgivaransvar för den uppsagda personalen i avvecklingsorganisationen. Utredaren ska också avveckla bl.a. lokaler och utrustning som inte ska tas över av den nya myndigheten, Pensionsmyndigheten.
