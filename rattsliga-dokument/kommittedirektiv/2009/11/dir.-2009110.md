# Viss översyn av ansvarsfördelning och organisation när det gäller samhällets informationssäkerhet

En särskild utredare ska utreda formerna och konsekvenserna av att flytta ansvaret för dels Sveriges IT\-incidentcentrum (Sitic) från Post\- och telestyrelsen, dels Sveriges certifieringsorgan för IT\-säkerhet (CSEC) från Försvarets materielverk. Verksamheterna ska inordnas i antingen Myndigheten för samhällsskydd och beredskap (MSB) eller Försvarets radioanstalt (FRA). Utredaren ska undersöka vilken av dessa två myndigheter som bedöms bäst lämpad att vara ansvarig utifrån de behov och målsättningar som regeringen angett när det gäller bland annat att samla informationssäkerhetsfrågorna. Utredaren ska slutligen föreslå en myndighet som ska vara signatär för de internationella organen CCRA och SOGIS\-MRA vilket bland annat innebär att underteckna fördrag.

Uppdraget ska redovisas senast den 22 januari 2010\.
