# Tilläggsdirektiv till Utredningen om inrättande av en pensionsmyndighet (S 2008:05)

Utredaren ska utreda möjligheten för en alternativ och mer samlad redovisning av hela den inkomstgrundade ålderspensionen. Utgångspunkten för uppdraget ska vara att redovisningen av inkomstpensionen och premiepensionen sker samlat där kraven på redovisningen ska vara angivna i författning. Utredaren ska också analysera i vilken omfattning det bör finnas krav på revision av denna redovisning. Uppdraget får redovisas som en förstudie med ett övergripande förslag till reglering.
