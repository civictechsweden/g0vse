# Finansmarknadskommittén

Förutsättningarna för en väl fungerande och effektiv finansiell sektor i Sverige behöver förbättras. En kommitté, Finansmarknadskommittén, tillkallas med uppdraget att utgöra ett forum för dialog och samråd kring den finansiella sektorns villkor för att främja stabilitet, förtroende, effektivitet och utvecklingsmöjligheter. Jämte kommittén ska det finnas en referensgrupp. I såväl kommittén som referensgruppen ska ledande företrädare för staten och finanssektorn ingå.
