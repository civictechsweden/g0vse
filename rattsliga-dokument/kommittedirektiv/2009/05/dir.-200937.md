# Genomförande av EG:s direktiv om upphandling inom försvars- och säkerhetsområdet

En särskild utredare ska lämna förslag till hur Europaparlamentets och rådets direktiv om samordning av förfarandena vid tilldelning av vissa byggentreprenader, varu\- och tjänstekontrakt på försvars\- och säkerhetsområdet (PE\-CONS 3609/09\) ska genomföras i svensk rätt. Utredaren ska lämna förslag till en ny lag om upphandling inom försvars\- och säkerhetsområdet och övriga åtgärder som direktivet kan ge anledning till. Den föreslagna lagen ska även innehålla bestämmelser som reglerar upphandling inom försvars\- och säkerhetsområdet som inte omfattas av direktivet, dvs. bestämmelser motsvarande dem i 15 kap. lagen (2007:1091\) om offentlig upphandling och i 15 kap. lagen (2007:1092\) om upphandling inom områdena vatten, energi, transporter och posttjänster. Utredaren är i övrigt fri att lämna de förslag som utredningsarbetet kan föranleda.

Uppdraget ska redovisas senast den 1 februari 2010\.
