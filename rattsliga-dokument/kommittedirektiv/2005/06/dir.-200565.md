# En ny myndighet med förvaltningspolitisk inriktning

En särskild utredare får i uppdrag att genomföra bildandet av en ny förvaltningspolitisk myndighet. Utredaren ska bland annat beskriva arbetsuppgifter, bemanna myndigheten och lämna förslag till budget. Utredaren ska även i övrigt vidta de åtgärder som krävs för att den nya myndigheten ska kunna inrättas den 1 januari 2006\.

Regeringen utsåg den 16 juni 2005 generaldirektör Lena Jönsson till utredare. Avsikten är också att Lena Jönsson ska bli myndighetens första generaldirektör. Den nya myndigheten övertar uppgifter från vissa andra myndigheter och samtidigt avvecklas Statens kvalitets\- och kompetensråd (KKR).
