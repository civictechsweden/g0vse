# Avidentifierade ansökningshandlingar

En särskild utredare ska se över förutsättningarna att använda avidentifierade ansökningshandlingar vid rekrytering inom den offentliga sektorn.

Utredaren ska analysera vilken information som det kan vara möjligt för myndigheterna att bortse från i inledningsskedet av ett rekryteringsförfarande. I uppdraget ingår också att analysera hur avidentifierade ansökningshandlingar förhåller sig till offentlighetsprincipen.

Vidare ska utredaren beakta den praktiska hanteringen med avidentifiering, bl.a. med utgångspunkt från tidigare erfarenheter av försök med metoden avidentifierade ansökningshandlingar i Sverige, såväl inom ramen för den kommunala sektorn som inom den statliga förvaltningen. Utredaren ska lämna sitt förslag den 30 december 2005\.
