# Tilläggsdirektiv till Utredningen om inrättandet av Universitets- och högskolerådet (U 2012:07)

## Ändring i uppdraget

Till Universitets\- och högskolerådet ska även det ansvar föras som Myndigheten för yrkeshögskolan i dag har om bedömning av utländska eftergymnasiala yrkesutbildningar som inte motsvarar utbildningar enligt högskolelagen (1992:1434\) eller utbildningar som kan leda till en examen enligt lagen (1993:792\) om tillstånd att utfärda vissa examina.

Vidare ska de uppgifter som Kompetensrådet för utveckling i staten i dag har att dels anordna utbildning inför deltagande i Europeiska unionens institutioners uttagningsprov, så kallade concours, dels administrera och informera om nordisk och europeisk utbytestjänstgöring överföras.

Uppdraget ska fortfarande redovisas senast den 28 december 2012\.
