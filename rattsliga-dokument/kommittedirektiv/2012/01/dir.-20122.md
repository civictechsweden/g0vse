# Vissa medborgarskapsfrågor

En särskild utredare ska utreda och lämna förslag i vissa
medborgarskapsfrågor. Utredaren ska bland annat:

* lämna förslag till en definition av det svenska medborgarskapets betydelse och, om lämpligt, hur detta skulle kunna regleras i lagen (2001:82\) om svenskt medborgarskap (medborgarskapslagen),
* föreslå innehåll i och organisation av medborgarskapsceremonier som är tillgängliga för alla nya svenska medborgare,
* analysera i vilken omfattning EU\-samarbetet påverkar medlemsstaternas medborgarskapslagstiftning och hur Sverige bör förhålla sig till denna utveckling,
* undersöka om medborgarskapet i större utsträckning kan användas som ett incitament för att främja integrationen,
* analysera erfarenheterna av medborgarskapslagen, och
* utreda om Sverige ska tillträda Europarådets konvention om undvikande av statslöshet i samband med statssuccession (CETS 200\).

Uppdraget ska redovisas senast den 1 april 2013\.
