# Inrättandet av Universitets- och högskolerådet

En särskild utredare ska förbereda och genomföra inrättandet av en ny myndighet med ansvar för uppgifter av service\- och samordnings\- karaktär, främjande och utvecklande verksamhet samt internationellt samarbete och mobilitet inom utbildningsområdet. Myndighetens namn ska vara Universitets\- och högskolerådet. Utredaren ska vidta de åtgärder som krävs för att den nya myndigheten ska kunna inleda sin verksamhet den 1 januari 2013\. Uppdraget gäller med förbehåll för riksdagens beslut med anledning av regeringens förslag i propositionen Nya myndigheter inom utbildningsområdet m.m. (prop. 2011/12:133\).

Uppdraget ska slutligt redovisas senast den 28 december 2012\.
