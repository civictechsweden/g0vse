# Hälsodata som nationellt intresse – en lagstiftning för interoperabilitet

Regeringen uppdrar åt en särskild utredare att analysera och föreslå ändamålsenliga och samhällsekonomiskt effektiva åtgärder som bedöms vara motiverade för att åstadkomma en bättre och säkrare informationsförsörjning av hälsodata mellan system och aktörer.

Meningen är att öka patientsäkerheten, bedriva mer patientcentrerad vård och minska administrativt dubbelarbete för hälso\- och sjukvårdspersonalen samt ge bättre förutsättningar för att utveckla och för\-bättra medicinska behandlingar, arbetssätt och hälsofrämjande preventiva insatser.

Förbättrad informationsförsörjning av hälsodata kan också bidra till att öka samhällets förmåga att möta olika utmaningar och kriser.

Utredaren ska bland annat:

* analysera de rättsliga, organisatoriska, ekonomiska och tekniska förut\-sättningarna för att förbättra interoperabiliteten när uppgifter om hälsa överförs mellan olika system, aktörer och huvudmän, såväl kommuner och regioner som privata sådana, och lämna ändamålsenliga och sam\-hällsekonomiskt effektiva förslag som bedöms vara nödvändiga med syfte att bl.a. bidra till en effektivare och säkrare tillgång till patienters hälsodata för såväl primär\- som sekundäranvändning,
* redovisa hur lämnade förslag förhåller sig till relevant dataskydds\- och sekretessreglering inom hälso\- och sjukvårdsområdet samt relevant reglering inom informations\- och cybersäkerhetsområdet,
* utreda och lämna förslag på vilken eller vilka myndigheter som ska ansvara för att utfärda föreskrifter, utöva tillsyn och ta fram andra stödjande eller styrande dokument om val och tillämpning av tekniska och semantiska standarder, och
* på samtliga områden lämna de författningsförslag som utredningen bedömer är motiverade.

Uppdraget ska redovisas senast den 30 april 2024\.
