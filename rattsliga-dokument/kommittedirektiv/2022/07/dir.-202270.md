# Utvärdering och översyn av entreprenörsansvaret

En särskild utredare ska utvärdera entreprenörsansvaret i bygg\- och anläggningsbranschen och bedöma om lagstiftningen fått avsedd effekt. Utredaren ska även överväga om entreprenörsansvaret bör utvidgas till att omfatta fler branscher som har problem med arbetslivskriminalitet och där långa kedjor av underentreprenörer är vanligt förekommande.

Utredaren ska bl.a.

* utvärdera entreprenörsansvaret i bygg\- och anläggningsbranschen,
* bedöma om det finns behov av förändringar av entreprenörsansvaret,
* bedöma om entreprenörsansvaret bör utvidgas till att gälla i fler branscher, och
* lämna nödvändiga författningsförslag.

Uppdraget ska redovisas senast den 28 april 2023\.
