# Översyn av kultursamverkansmodellen för kultur i hela landet

En särskild utredare ska genomföra en översyn av kultursamverkansmodellen. Syftet med översynen är att modellen ska utvecklas så att den i ökad grad kan bidra till kultur i hela landet och till att de nationella kulturpolitiska målen uppfylls. I översynen ska regionernas frihet och ansvar beaktas.

Utredaren ska bland annat:

* föreslå hur roller, ansvar och samverkan inom modellen kan utvecklas
och förtydligas,
* föreslå hur modellen kan bidra till ökad tillgång till kultur och till
breddat deltagande i kulturverksamhet i hela landet,
* föreslå vilka statligt stödda områden som bör ingå i modellen, och
lämna nödvändiga författningsförslag.

Uppdraget ska redovisas senast den 29 september 2023\.
