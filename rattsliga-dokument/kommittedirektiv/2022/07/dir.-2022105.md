# Uppsägning av hyresgäster som begått brott

En särskild utredare ska se över den hyres­rätts­liga regle­ringen kring uppsäg­ning av hyres­avtal i fall där hyres­gästen, eller någon som denne ansvarar för, har begått brott i lägen­heten eller i när­området, och i fall där lägen­heten används för brotts­lig verk­samhet. Syftet är att säkerställa att det finns ända­måls­enliga möjlig­heter till upp­sägning som beaktar övriga boendes intresse av en trygg och säker boende\- och närmiljö och som är proportion­erliga.

Utredaren ska bland annat

* ta ställning till om möjlig­heterna att säga upp ett hyres­avtal i fall där hyres­gästen, eller någon som denne ansvarar för, har begått brott, ska utvidgas,
* ta ställning till om det behövs åtgärder för att mer effektivt motverka miss­bruk av reglerna om upp­låtelser till inne­boende, och
* föreslå de författ­nings­änd­ringar som behövs.

Uppdraget ska redovisas senast den 1 september 2023\.
