# Ett enklare och mer ändamålsenligt bilstöd

En särskild utredare ska se över regelverket för bilstödet och ansvarsfördelningen
mellan berörda myndigheter avseende handläggningen av
bilstödet och föreslå ett mer ändamålsenligt regelverk och en mer ändamålsenlig
ansvarsfördelning.

Syftet med utredningen är att göra regelverket för
bilstöd mer lättöverskådligt och förenkla processen för de som är i behov av stödet. Utredningen har också som syfte att förbättra förutsättningarna för ansvariga myndigheter att handlägga bilstödet på ett effektivt sätt.

Utredaren ska bland annat:

* Lämna förslag på hur regelverket för bilstöd kan förändras på ett sätt som innebär en enklare handläggningsprocess och ökad förutsebarhet för den försäkrade.
* Analysera hur ansvaret och finansieringen av handläggningen av ärenden om bilstöd bör regleras mellan berörda myndigheter för att säkerställaen effektiv, ändamålsenlig och rättssäker handläggning av stödet.
* Föreslå de åtgärder och författningsändringar som bedöms nödvändiga.

Uppdraget ska redovisas senast den 29 september 2023\.
