# Tilläggsdirektiv till Utredningen om skattetransparens och några redovisningsfrågor (Ju 2021:06)

Regeringen beslutade den 17 juni 2021 kom­mitté­direktiven Genom­förande av EU-direktiv om offentlig land-för-land-rapportering och några frågor om års- och koncern­redovis­ningar (dir. 2021:46). Ytter­ligare krav på före­tags rapportering förväntas i EU-direktivet om före­tagens håll­bar­hets­rapporte­ring som antas inom kort. Vidare har frågan om vad som ska krävas för att en års­redo­vis­ning ska anses färdig­ställd aktuali­serats.

Den särskilda utredaren ska bl.a.

* ta ställning till hur det nya EU-direktivet om före­tagens håll­bar­hets­rapporte­ring ska genom­föras i Sverige,
* föreslå vad som ska krävas för att en års­redo­vis­ning ska anses färdig­ställd, och
* lämna nöd­vändiga författ­nings­förslag.

Utrednings­tiden förlängs. Upp­draget enligt dessa tilläggs­direktiv ska redovisas senast den 1 juni 2023. Upp­draget enligt de ursprung­liga direktiven ligger fast och ska alltså redo­visas senast den 1 juni 2022, men i ett del­betänkande.
