# Utvärdering av hemlig dataavläsning

En särskild utredare ska utvärdera lagen (2020:62\) om hemlig dataavläsning inför ett ställningstagande till om den bör permanentas och om den i så fall bör ändras i något avseende. Genom lagen, som trädde i kraft den 1 april 2020, infördes ett nytt hemligt tvångsmedel som de brottsbekämpande myndigheterna kan använda vid misstankar om allvarlig brottslighet. Lagen är tidsbegränsad till utgången av mars 2025\.

Utredaren ska bland annat

* analysera nyttan och behovet av hemlig dataavläsning,
* ta ställning till om lagstiftningen bör permanentas och föreslå de åtgärder som behövs för ett permanentande,
* analysera om lagstiftningen har fått en ändamålsenlig och proportionerlig utformning eller om det behövs förändringar i regelverket, och
* lämna förslag på de författningsändringar och andra åtgärder som bedöms nödvändiga.

Uppdraget ska redovisas senast den 1 december 2023\.
