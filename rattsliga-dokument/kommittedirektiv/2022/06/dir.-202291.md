# Åtgärder för att stärka återvändande­verksamheten

En särskild utredare ska se över delar av regel­verket kopplat till åter­vändande och föreslå åtgärder i syfte att stärka åter­vändande­verk­sam­heten för den som har ett verk­ställ­bart beslut om avvis­ning eller utvisning.

Utredaren ska bland annat

* ta ställning till om det ska införas en möjlighet att med hjälp av tvång testa en person för covid\-19 och allmän­farliga eller sam­hälls­farliga sjukdomar för att kunna verkställa ett avlägs­nande­beslut,
* ta ställning till om Polis­myndig­heten och Säker­hets­polisen behöver ytterligare befogen­heter i arbetet med verk­ställighet,
* ta ställning till om preskrip­tions­tiden för avlägs­nande­beslut ska förlängas,
* ta ställning till om Migra­tions­verket ska kunna lagra och söka på biometri i fler fall än i dag, och
* lämna nöd­vändiga författ­nings­förslag.

Uppdraget ska redovisas senast den 31 oktober 2023\.
