# Utvärdering av förändringarna i sjukförsäkringens regelverk

Regeringen uppdrar åt en särskild utredare utvärdera de förändringar i sjukförsäkringens regelverk som har genomförts under 2020, 2021 och 2022\.

Meningen med regelförändringarna har varit att öka den ekonomiska tryggheten och flexibiliteten i sjukförsäkringen samt förståelsen för regelverket och på så sätt stärka sjukförsäkringens legitimitet.

Fler ska kunna avsluta sin rehabilitering i trygga former och återgå i arbete hos den egna arbetsgivaren. Meningen med utvärderingen är att säkerställa att de beslutade lagändringarna har gett avsett resultat.

Utredaren ska bland annat.

* analysera om den ekonomiska tryggheten för individer har ökat till följd av beslutade lagändringar,
* analysera hur förändringarna i sjukförsäkringens regelverk har på\-verkat individernas möjligheter till medicinsk och arbetslivsinriktad rehabilitering,
* analysera hur förändringarna i sjukförsäkringens regelverk har på\-verkat dels sjukskrivna personers återgång i arbete, dels arbets\-marknadsutbudet genom inflödet och varaktigheten i sjukpenningen och sjuk\- och aktivitetsersättningen,
* analysera om de försäkrades förståelse för gällande regelverk har ökat, och
* beräkna försäkringskostnaderna av de genomförda lagändringarna

Utifrån gjorda analyser ska utredaren bedöma om sjukförsäkringens legitimitet har stärkts samt bedöma effektiviteten och ändamålsenligheten i de genomförda lagändringarna.

Uppdraget ska redovisas senast den 1 mars 2024\.



.
