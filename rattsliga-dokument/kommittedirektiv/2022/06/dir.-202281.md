# Ingripande mot satellitsändningar med hänsyn till Sveriges säkerhet

En särskild utredare ska föreslå regler för ingripanden mot sändningar av radio och tv via satellit med hänsyn till Sveriges säkerhet, samtidigt som yttrande- och informationsfriheterna värnas.

Utredaren ska bl.a.

* översiktligt kartlägga vilka möjligheter som finns i andra EES-stater att ingripa mot satellitsändningar av radio och tv med hänsyn till allmän ordning och säkerhet,
* föreslå när och på vilket sätt ingripanden med hänsyn till Sveriges
  säkerhet ska kunna göras mot satellitsändningar av radio, tv och sökbar text-tv inom svensk jurisdiktion,
* föreslå när och på vilket sätt ingripanden med hänsyn till Sveriges
  säkerhet ska kunna göras mot satellitsändningar av radio, tv och sökbar text-tv inom en annan EES-stats jurisdiktion eller som kommer från tredjeland,
* föreslå regler för förfarandet vid sådana ingripanden, och
* lämna nödvändiga författningsförslag.

Uppdraget ska redovisas senast den 15 juni 2023.
