# Språk- och samhällskunskapskrav för permanent uppehållstillstånd

En särskild utredare ska lämna förslag som innebär att det ska ställas krav på
kunskaper i svenska och samhällskunskap för att beviljas permanent
uppehållstillstånd. Syftet är att främja integrationen och ett inkluderande
samhälle där individen stärks och ökar sina möjligheter att aktivt delta i
samhället.

Utredaren ska bland annat:

* föreslå hur språk- och samhällskunskapskrav för permanent
  uppehållstillstånd ska utformas och kontrolleras på ett sätt som är
  ändamålsenligt, rättssäkert och effektivt,
* föreslå vilka undantag som ska kunna göras från kraven, och
* lämna nödvändiga författningsförslag.

Uppdraget ska redovisas senast den 22 maj 2023.
