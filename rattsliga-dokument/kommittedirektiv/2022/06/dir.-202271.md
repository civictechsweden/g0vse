# Övergångsrestriktioner för att stärka förtroendet för offentlig verksamhet

En särskild utredare ges i uppdrag att lämna förslag om restriktioner vid övergång från offentlig till annan verksamhet.

Syftet med utredningen är att stärka förtroendet för det allmänna genom att förebygga att intressekonflikter uppstår.

Utredaren ska bl.a.

* ta ställning till vilka som bör omfattas av en reglering om
övergångsrestriktioner,
* föreslå hur en sådan reglering bör utformas,
* utvärdera om syftena med lagen (2018:676\) om restriktioner vid
statsråds och statssekreterares övergång till annan än statlig verksamhet har uppnåtts, och
* lämna nödvändiga författningsförslag.

Uppdraget ska redovisas senast den 31 augusti 2023\.
