# Säker och tillgänglig digital identitet

En särskild utredare ska utreda och lämna förslag på hur staten kan utfärda en e\-legitimation på högsta tillitsnivå. Utredaren ska också se över behovet av anpassningar som följer av den reviderade eIDAS\-förordningen. Syftet är att stärka samhällets säkerhet och robusthet, motverka bedrägerier som begås med hjälp av e\-legitimationer och underlätta för så många som möjligt att kunna få tillgång till en e\-legitimation.

Utredaren ska bl.a.

* lämna förslag på hur en kostnadseffektiv statlig e\-legitimation på högsta tillitsnivå kan utformas och tillhandahållas av en statlig myndighet,
* analysera och föreslå förändringar som följer av den reviderade eIDASförordningen, och
* lämna nödvändiga författningsförslag.

Uppdraget att föreslå hur staten kan utfärda en e\-legitimation på högsta tillitsnivå ska delredovisas senast den 16 oktober 2023\.

Uppdraget ska slutredovisas senast den 31 maj 2024\.
