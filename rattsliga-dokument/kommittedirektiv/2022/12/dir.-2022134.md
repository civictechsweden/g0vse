# Tilläggsdirektiv till Utredningen om hållbarhetsredovisning (Ju 2021:06)

Ändring i uppdraget

Kommittédirektiven Genom­förande av EU-direktiv om offentlig land-för-land-rapportering och några frågor om års- och koncern­redo­visningar beslutades den 17 juni 2021 (dir. 2021:46). Uppdraget enligt de direk­tiven redovisades i juni 2022 i delbetänkandet Inkomst­skatte­rapporter och några redovis­nings­frågor (SOU 2022:29).

Genom tilläggs­direktiv den 28 april 2022 fick den särskilda utredaren också i uppdrag att ta ställning till hur förslaget till Europa­parla­mentets och rådets direktiv om ändring av direktiv 2013/34/EU, direktiv 2004/109/EG, direktiv 2006/43/EG och förordning (EU) nr 537/2014 vad gäller företagens hållbarhets­rapportering ska genom­föras i Sverige (dir. 2022:34).

Ett EU-direktiv om en jämnare köns­fördel­ning bland styrelse­leda­möterna i börs­noterade företag har nyligen antagits. Den särskilda utredaren får nu också i uppdrag att

* ta ställning till hur direktivet om en jämnare köns­fördelning i bolags­styrelser ska genomföras i Sverige, och
* lämna nödvändiga författnings­förslag.

Utredningstiden ligger fast. Uppdraget ska alltså redovisas senast den 1 juni 2023.
