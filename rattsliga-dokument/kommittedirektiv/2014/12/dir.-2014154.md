# Tilläggsdirektiv till Överprövningsutredningen (S 2013:15)

Regeringen beslutade den 21 november 2013 kommittédirektiv om en översyn av rättsmedlen i upphandlingslagstiftningen (dir. 2013:105). Utredningsuppdraget utvidgas nu på så sätt att utredaren ska överväga behov av ändring av fristerna för ansökan om upphandlingsskadeavgift och ansökan om skadestånd i upphandlingslagstiftningen samt lämna de författningsförslag som övervägandena kan leda till. Enligt tidigare tilläggsdirektiv skulle uppdraget redovisas senast den 1 februari 2015. Uppdraget ska i stället redovisas senast den 2 mars 2015.
