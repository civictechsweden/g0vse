# Översyn av ersättning till kommuner och landsting för s.k. dold mervärdesskatt

En särskild utredare ska se över den ersättning som kommuner, landsting, kommunalförbund och samordningsförbund får för s.k. dold mervärdesskatt vid upphandling av eller bidragsgivning till verksamhet inom sjukvård, tandvård, social omsorg, utbildning och vid hyra av lokaler för vissa boendeformer. Utgångspunkten ska vara att förslag till ändringar i regelverket ska syfta till konkurrensneutralitet vid valet mellan att bedriva verksamhet i kommunal eller privat regi.

Utredaren ska

* undersöka mervärdesskattekostnadens andel av den totala kostnaden inom olika verksamheter,
* analysera för\- och nackdelar med en ersättning som baseras på de externa utförarnas faktiska mervärdesskattekostnader,
* analysera för\- och nackdelar med en schablonersättning som baseras antingen på kommunernas och landstingens m.fl. mervärdesskattekostnader för verksamhet i egen regi eller på de externa utförarnas mervärdesskattekostnader.

Utredaren ska med utgångspunkt i översynen föreslå författningsändringar.

Vissa frågor som avser ersättning för dold mervärdesskatt vid upphandling av ambulansflygverksamhet ska redovisas senast den 15 september 2014\.

Uppdraget i övrigt ska redovisas senast den 1 augusti 2015\.
