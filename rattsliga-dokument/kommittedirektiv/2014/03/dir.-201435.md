# En svensk tullagstiftning i unionen

En särskild utredare ska lämna förslag till en ny svensk
tullagstiftning. Syftet är att anpassa den svenska tullagstiftningen
till den nya tullkodex för unionen som ska bli tillämplig
den 1 maj 2016\.

Utredaren ska bl.a.

* lämna förslag till lagar som ersätter tullagen (2000:1281\) och lagen (1994:1548\) om vissa tullförfaranden med ekonomisk verkan, m.m.,
* lämna förslag till förordningar som ersätter tullförordningen (2000:1306\) och förordningen (1994:1606\) om vissa tullförfaranden med ekonomisk verkan, m.m.,
* bedöma behovet av regler om omprövning,
* ta ställning till om reglerna för postförsändelser bör vidgas till att omfatta andra försändelser, och
* bedöma behovet av anslutande ändringar i vissa andra lagar och förordningar.

Uppdraget ska redovisas senast den 30 januari 2015\.
