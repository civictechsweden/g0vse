# Översyn av våldtäktsbrottet

En särskild utredare ska bland annat:

* göra en översyn av våldtäktsbrottet,
* genomföra en praxisgenomgång i syfte att kartlägga hur våldtäktsbrottet har tolkats och tillämpats,
* lämna förslag på hur en reglering för ett särskilt straffansvar för oaktsamhetsbrott avseende våldtäkt bör utformas,
* överväga om det bör införas en samtyckesbaserad regleringsmodell för våldtäkt,
* granska och analysera hur de brottsbekämpande myndigheterna utreder ärenden om våldtäkt och hur rättsväsendet i övrigt hanterar sådana ärenden,
* analysera orsakerna till att så få våldtäktsanmälningar leder till åtal och fällande dom,
* överväga åtgärder för hur rättsväsendet ytterligare kan förbättra sitt arbete inom området,
* lämna de förslag till författningsändringar eller andra åtgärder som behövs, och
* redovisa de rättsliga och ekonomiska konsekvenserna av förslagen.

Uppdraget ska redovisas senast den 1 februari 2016\.
