# En effektivare rättskedja

En särskild utredare ska analysera effektiviteten i rättskedjan och hur rättskedjeperspektivet kan utvecklas och förstärkas. I uppdraget ingår att

* analysera resultat\- och kostnadsutvecklingen i rättskedjan över tid och jämföra den med motsvarande utveckling i några med Sverige jämförbara länder,
* studera hur några med Sverige jämförbara länder styr, mäter och följer upp verksamheterna inom rättskedjan, inklusive det brottsförebyggande arbetet, och lämna förslag till hur resultatuppföljningen kan utvecklas utifrån de nya möjligheter som arbetet med att effektivisera informationsförsörjningen i brottmålsprocessen ger, samt
* utvärdera effekterna av den nya delgivningslagen när det gäller inställda huvudförhandlingar i brottmål och överväga om ytterligare åtgärder bör vidtas för att minska risken för att huvudförhandlingar ställs in.

Uppdraget ska redovisas senast den 2 maj 2016\.

## Utredningen avslutas

Den 22 januari 2015 beslutade regeringen att utredningen ska upphöra.
