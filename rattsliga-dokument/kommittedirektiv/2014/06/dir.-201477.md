# Immaterialrättens roll i innovationssystemet

En särskild utredare ska föreslå hur statens framtida insatser inom det immaterialrättsliga området ska utformas för att på bästa sätt stödja innovation och tillväxt, samt hur insatserna ska finansieras. Utredaren ska:

* göra en översyn av Patent- och registreringsverkets (PRV) roll i det innovationsfrämjande systemet och hur PRV förhåller sig till statligt finansierade aktörer som främjar innovation,
* belysa betydelsen av granskningen av immateriella rättigheter i Sverige,
* analysera hur kompetensen hos PRV bäst kan tas till vara,
* analysera PRV och föreslå vilka konkreta innovationsfrämjande uppgifter myndigheten ska ha i framtiden samt omfattningen av dessa,
* analysera och vid behov föreslå förändringar av avgiftssystem för patentansökningar, samt
* föreslå hur insatserna ska finansieras.

Uppdraget ska redovisas senast den 27 februari 2015.
