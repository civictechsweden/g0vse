# Tilläggsdirektiv till Utredningen om tonnageskatt och andra stöd för sjöfartsnäringen

### Förlängd tid för uppdraget

Regeringen beslutade den 24 januari 2013 direktiv till en utredning med uppdrag att analysera möjligheten att införa ett system med tonnageskatt i Sverige (dir. 2013:6\). Utredningen ska även se över andra befintliga stöd för sjöfartsnäringen. Enligt direktiven ska utredningen redovisa sitt uppdrag senast den 15 november 2014\. Utredningstiden förlängs. Uppdraget ska i stället redovisas senast den 31 januari 2015\.
