# Telefonförsäljning av finansiella tjänster och produkter

En särskild utredare ska kartlägga vilka problem konsumenter och småföretag möter vid telefonförsäljning av
finansiella tjänster och produkter, bedöma för\- och nackdelar med sådan telefonförsäljning, samt överväga om
konsumentskyddet vid telefonförsäljning av finansiella tjänster och produkter behöver stärkas. Om det bedöms att det finns problem av så allvarlig art att omedelbara lagstiftningsåtgärder krävs, ingår det i utredarens uppdrag att utarbeta lagförslag. I övrigt ska resultaten från utredningen tas om hand inom ramen för den allmänna utredningen om konsumentskydd vid telefonförsäljning.

Uppdraget ska redovisas senast den 15 augusti 2014\.
