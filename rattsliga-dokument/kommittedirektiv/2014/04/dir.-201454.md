# Högskolans utbildningsutbud

En särskild utredare ska beskriva utvecklingen och samman-sättningen av utbildningsutbudet i högskolan under de senaste 20 åren ur ett helhetsperspektiv. Utvecklingen ska redovisas på både nationell nivå och lärosätesnivå. Vidare ska utredaren bedöma om högskolans utbildningsutbud är väl avvägt i förhållande till kraven på hög kvalitet, studenternas efterfrågan, arbetsmarknadens behov och samhället i övrigt. Utredaren ska också föreslå om och i så fall vilka övergripande förändringar av utbildningsutbudet som behöver göras för att bättre möta framtida behov.

Utredaren ska också beskriva utvecklingen och föreslå
åtgärder inom bl.a. följande specifika områden:

* sommarkurser och distansutbildning
* öppen nätbaserad utbildning,
* vissa examensfrågor, och
* användning av ersättningsbelopp för utbildning.

Uppdraget ska redovisas senast den 15 oktober 2015.
