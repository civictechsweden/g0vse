# Tilläggsdirektiv till utredningen om en flexiblare arbetsmarknadsutbildning

En särskild utredare skall se över arbetsmarknadsutbildningen och den förberedande utbildningen inom ramen för förordning (2000:634\) om arbetsmarknadspolitiska program. Tilläggs\-uppdraget innebär att utredaren skall rapportera delar av uppdraget senast den 28 februari 2007\. Delbetänkandet skall innehålla en analys över hur väl de arbetsmarknadsutbildningar som genomförs stämmer överens med nationella, regionala och lokala prognoser över bristyrken. Utredaren skall även lämna de förslag till åtgärder som analysen ger upphov till.
Vidare skall utredaren i delbetänkandet redovisa en kun\-skapsöversikt över vilka utbildningsinsatser som är effektivast för arbetslösa ungdomar mellan 20 och 25 år med särskilda behov.
