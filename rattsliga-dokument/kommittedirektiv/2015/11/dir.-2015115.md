# Ett stärkt arbete för anpassning till ett förändrat klimat

En särskild utredare ska analysera hur ansvaret fördelas mellan
staten, landstingen, kommunerna och enskilda i fråga om att
vidta åtgärder för att anpassa pågående och planerad markanvändning
och bebyggd miljö till ett gradvis förändrat klimat.

I de delar där ansvarsfördelningen är otydlig eller inte ändamålsenlig ska utredaren föreslå förbättringar. Utredaren ska också analysera eventuella hinder och begränsningar i lagstiftningen för genomförande av sådana anpassningsåtgärder. Vid behov ska författningsförslag lämnas. Här ingår även att se över befintlig lagstiftning och föreslå de ändringar som krävs för en långsiktigt hållbar dagvattenhantering i syfte att göra bebyggd miljö mer översvämningssäker.

Uppdraget ska redovisas senast den 28 februari 2017\.
