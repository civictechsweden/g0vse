# Översyn av mottagande och bosättning av asylsökande och nyanlända

En särskild utredare ges i uppdrag att föreslå åtgärder för att
skapa ett sammanhållet system för mottagande och bosättning
av asylsökande och nyanlända. Uppdraget ska delredovisas i januari 2017 och slutredovisas i oktober 2017.

Utgångspunkten ska vara att systemet ska främja en snabb etablering i arbets- och samhällslivet för de personer som beviljas uppehållstillstånd och stödja en effektiv och rättssäker asylprocess.

Utredaren ges också i uppdrag att förbättra systemet för statlig ersättning till kommuner och landsting.

Utredaren ska utreda och lämna förslag inom bland annat följande områden:

* bosättning av asylsökande och nyanlända samt anvisning av ensamkommande barn
* överenskommelser med kommuner
* ansvarsfördelning mellan myndigheter
* organiserad sysselsättning
* statlig ersättning till kommuner och landsting

Uppdraget ska delredovisas senast den 16 januari 2017 och redovisas slutligt senast den 31 oktober 2017.
