# Ökat fokus på kvalitet och säkerhet på apoteksmarknaden

En särskild utredare tillkallas med uppdrag att göra en översyn av apoteksmarknaden och vid behov lämna förslag på förändringar.

Utredarens utgångspunkt bör enligt direktivet vara de uppföljningar och utvärderingar som gjorts avseende den omreglerade apoteksmarknaden. I uppdragsbeskrivningen sägs också att särskilt fokus bör läggas på åtgärder med syfte att höja kvaliteten och patientsäkerheten på apoteksmarknaden. Inriktningen bör vara att åstadkomma en säker, effektiv och jämlik läkemedelsförsörjning och en apoteksmarknad med god tillgänglighet och service.
