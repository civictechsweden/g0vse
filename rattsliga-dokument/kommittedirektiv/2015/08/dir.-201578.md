# Vetenskapligt råd för hållbar utveckling - tilläggsdirektiv till Miljövårdsberedningen (Jo 1968:A)

Ett vetenskapligt råd för hållbar utveckling inrättas inom ramen för Miljövårdsberedningen.

Rådet ska vara en arena för dialog mellan regeringen och vetenskapssamhället. Rådet ska bidra med underlag till arbetet med miljö\- och hållbarhetsfrågor i ett bredare perspektiv inom Regeringskansliet samt vara en brygga till bredare målgrupper genom ett utåtriktat arbetssätt. I rådets uppdrag ingår också att arbeta med frågor om forskning kring miljö, hållbar utveckling och framtidsfrågor i ett nationellt och internationellt perspektiv.
