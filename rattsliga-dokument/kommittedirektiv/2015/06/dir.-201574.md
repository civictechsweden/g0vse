# Trygga villkor och attraktiva karriärvägar för unga forskare

En särskild utredare ska, i syfte att säkra återväxten av
framstående unga forskare i Sverige, se över hur villkoren kan förbättras för kvinnor och män som är doktorander, hur den meriteringsanställning som regleras i högskoleförordningen kan förändras i syfte att skapa en attraktiv
forskarkarriär, hur användningen av på varandra följande tidsbegränsade
anställningar under lång tid i högskolan kan motverkas, och
 hur mobiliteten kan öka i fråga om kvinnor och män som är
doktorander samt kvinnor och män som tillhör den
undervisande och forskande personalen vid universitet och
högskolor.

Utredaren ska redovisa sitt uppdrag senast den 31 mars 2016\.
