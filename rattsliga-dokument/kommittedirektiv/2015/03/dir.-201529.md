# En förändrad polisutbildning

En särskild utredare, biträdd av en referensgrupp med företrädare för riksdagspartierna, ska lämna förslag till hur den grundläggande utbildningen till polisman kan omformas till en högskoleutbildning.

Syftet med reformen är att säkerställa att Polismyndigheten har den kompetens som krävs för att utföra sitt uppdrag i ett allt mer komplext samhälle. För att stärka polisens förmåga att bekämpa en brottslighet som ständigt finner nya former, krävs en polisutbildning med tydlig förankring i vetenskap och beprövad erfarenhet.

Utredaren ska bland annat

* föreslå hur polisutbildningen kan omformas till en ändamålsenlig högskoleutbildning,
* utforma förslag till en examensbeskrivning för den föreslagna utbildningen,
* klargöra hur vetenskaplig grund ska kunna säkerställas i utbildningen, och
* utarbeta nödvändiga författningsförslag.

Uppdraget ska redovisas senast den 15 april 2016\.

[Pressmeddelande: Polisutbildning blir högskoleutbildning](/pressmeddelanden/2015/03/polisutbildning-blir-hogskoleutbildning/)
