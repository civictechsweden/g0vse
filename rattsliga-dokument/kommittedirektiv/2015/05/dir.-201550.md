# Medverkan av tjänsteleverantörer vid hantering av ansökningar om uppehålls-och arbetstillstånd

En särskild utredare ska undersöka förutsättningarna för att överlämna vissa förvaltningsuppgifter i ärenden om uppehålls-och arbetstillstånd till en tjänsteleverantör. Uppgifterna gäller i huvudsak att ta emot ansökningar och förmedla dem till den handläggande myndigheten.

Syftet är att öka servicen till de sökande och bidra till en kostnadseffektiv hantering.

Utredaren ska bland annat ta ställning till om ett överlämnande är lämpligt och utreda de rättsliga förutsättningarna och vid behov föreslå författningsändringar.

Uppdraget ska redovisas senast den 29 februari 2016.
