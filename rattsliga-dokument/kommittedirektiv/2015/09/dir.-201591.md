# Genomförande av vissa sanktionsrättsliga åtaganden mot terrorism och finansiering

En särskild utredare ska analysera behovet av åtgärder och för­fattningsändringar för att Sverige på sanktionsområdet ska leva upp till de skyldigheter att vidta åtgärder som följer av FN:s säkerhetsråds resolutioner, särskilt resolution 1267 (1999\) och efterföljande resolutioner, samt resolution 1373 (2001\) vilka alla gäller åtgärder mot terrorism och mot finansiering av terrorism.

Utredaren ska även analysera behovet av lagstiftning för att Sverige ska uppfylla de krav som Financial Action Task Force (FATF) ställer, i fråga om genomförande av berörda FN\-resolutioner på sanktionsområdet.

I den utsträckning som utredaren bedömer att det krävs för­fattningsändringar eller andra författningsåtgärder, ska för­slag till sådana lämnas.

Uppdraget ska redovisas senast den 3 november 2016\.
