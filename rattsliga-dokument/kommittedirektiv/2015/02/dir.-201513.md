# Tilläggsdirektiv till Utredningen om EU:s revisionspaket (Ju 2014:06)

Utvidgning av och förlängd tid för uppdraget.

Regeringen beslutade den 13 mars 2014 kommittédirektiv om revisorer och revision – nya EU-regler (dir. 2014:36). Utredningen har tagit namnet Utredningen om EU:s revisionspaket.

Utredaren skulle ha redovisat uppdraget senast den 1 april 2015. Utredningstiden förlängs när det gäller uppdraget att överväga om ansvarsfördelningen mellan bolagets revisor, styrelse och verkställande direktör bör förtydligas. Det uppdraget ska i stället redovisas i ett slutbetänkande senast den 1 oktober 2015. Uppdraget i övrigt ska fortfarande redovisas senast den 1 april 2015, men i ett delbetänkande.
