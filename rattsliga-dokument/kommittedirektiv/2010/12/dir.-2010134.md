# Tilläggsdirektiv till Medierådet

Verksamheten som i dag utförs av kommittén Medierådet överförs till Statens medieråd och därmed upphör kommittén. Medierådet ska avsluta sin verksamhet den 31 december 2010.

## Bakgrund

Riksdagen har fattat beslut om propositionen Filmcensuren för vuxna avskaffas – skyddet för barn och unga mot skadlig mediepåverkan stärks. I propositionen görs bedömningen att en ny myndighet, Statens medieråd, bör inrättas med uppgift att skydda barn och unga mot skadlig mediepåverkan och stärka dem som medvetna medieanvändare.
