# Bildande av Myndigheten för radio och tv

En särskild utredare ges i uppdrag att förbereda och genomföra bildandet av Myndigheten för radio och tv. Utredaren ska lämna förslag om bland annat verksamhetsmål, instruktion och budget.

Utredaren ska också besluta om bland annat organisation och bemanna myndigheten samt vidta de åtgärder i övrigt som behövs för att myndigheten ska kunna inleda sin verksamhet den 1 augusti 2010\.

Uppdraget gäller med förbehåll för riksdagens beslut i de delar som krävs. Uppdraget ska slutligt redovisas senast den 31 juli 2010\.
