# Avveckling av vissa myndigheter på medieområdet

En särskild utredare ges i uppdrag att från och med den 1 augusti 2010 ansvara för avvecklingen av Granskningsnämnden för radio och TV, Radio\- och TV\-verket och Taltidningsnämnden.

Utredaren ska från den 1 maj 2010 i samarbete med myndigheterna förbereda omorganisationen så att myndigheterna kan avvecklas den 31 juli 2010\.

Utredaren ska ha arbetsgivaransvaret för uppsagd personal i avvecklingsorganisationen. Utredaren ska också avveckla bland annat lokaler och utrustning som inte ska tas över av någon annan myndighet. Uppdraget gäller med förbehåll för riksdagens beslut i de delar som krävs.

Uppdraget ska slutligt redovisas senast den 30 november 2011\.
