# Tilläggsdirektiv till Avvecklingsmyndigheten för skolmyndigheter (U 2008:03)

Regeringen ger Avvecklingsmyndigheten för skolmyndigheter (U 2008:03) i uppdrag att utöver det som omfattas av dess tidigare direktiv också överta återstående avvecklingsfrågor inklusive arbetsgivaransvaret för kvarvarande personal i Avvecklingsmyndigheten för Verva. Enligt den sistnämnda avvecklingsmyndighetens direktiv skulle en slutrapport för avvecklingen lämnas den 1 april 2010. Datum för slutrapport ändras till senast den 31 december 2010.

Enligt direktiven skulle utredningen även lämna sitt slutbetänkande senast den 1 oktober 2010. Med hänvisning till att utredaren får utökat uppdrag att hantera kvarvarande frågor när det gäller avvecklingen av Verva förlängs utredningstiden. Uppdraget ska i stället slutredovisas senast den 31 december 2010.
