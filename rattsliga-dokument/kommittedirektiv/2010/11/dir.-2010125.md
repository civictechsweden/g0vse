# Rätten för Försvarsmaktens personal att använda våld och tvång i internationella insatser

En särskild utredare ska analysera regleringen kring användandet av våld och tvång av Försvarsmaktens personal i internationella freds\- och säkerhetsfrämjande insatser. Utredaren ska sammanställa den internationella och nationella rätt som är tillämplig. Frihetsberövanden som sker inom ramen för en internationell freds\- och säkerhetsfrämjande insats ska belysas särskilt. Utredaren ska även närmare analysera tillämpligheten av svenska straffbestämmelser vid tjänstgöring i internationella freds\- och säkerhetsfrämjande insatser.
Utredaren ska överväga om det finns ett behov av en särskild reglering av Försvarsmaktens vålds\- respektive tvångsanvändning i freds\- och säkerhetsfrämjande insatser. Om utredaren kommer fram till att särskild reglering behövs ska utredaren presentera förslag till en sådan.
Uppdraget ska redovisas senast den 1 december 2011\.
