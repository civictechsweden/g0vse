# Tilläggsdirektiv till Utredningen om en samordnad reglering på kärnteknik- och strålskyddsområdet (Strålsäkerhetsutredningen)

Förlängd tid för uppdraget: Med stöd av regeringens bemyndigande den 11 december 2008 har chefen för Miljödepartementet gett en särskild utredare i uppdrag att utreda förutsättningarna för en samordnad reglering av verksamheter på kärnteknikens och strålskyddets område. Utredningen ska i enlighet med direktivet lämna ett slutbetänkande senast den 22 december 2010\. Utredningstiden förlängs. Uppdraget ska i stället redovisas senast den 28 februari 2011\.
