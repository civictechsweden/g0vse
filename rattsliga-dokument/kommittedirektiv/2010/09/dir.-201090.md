# Tilläggsdirektiv till Utredning om inrättande av en ny oberoende granskningsmyndighet med ansvar för uppföljning och utvärdering av hälso- och sjukvården (S 2010:05)

Med stöd av regeringens bemyndigande den 20 maj 2010 har chefen för Socialdepartementet, statsrådet Hägglund, gett en särskild utredare i uppdrag att förbereda och genomföra bildandet av en ny oberoende granskningsmyndighet med ansvar för kvalificerad och systematisk uppföljning, utvärdering och effektivitetsgranskning av hälso\- och sjukvården (dir. 2010:58\). I bakgrunden till uppdraget angavs att den oberoende granskningsmyndighetens koppling till äldreomsorg och övrig socialtjänst skulle beredas vidare. I detta tilläggsdirektiv beslutar regeringen att den nya oberoende granskningsmyndighetens uppdrag även ska omfatta uppgifter inom socialtjänsten.
