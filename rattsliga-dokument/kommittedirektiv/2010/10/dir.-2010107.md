# Tilläggsdirektiv till Utredningen om inrättande av en ny oberoende granskningsmyndighet med ansvar för uppföljning och utvärdering av hälso- och sjukvården (S 2010:05)

Myndighetens namn ska vara Myndigheten för vårdanalys. Den ska dessutom vara en styrelsemyndighet. Myndigheten ska företrädas av en myndighetschef som ska ingå i styrelsen.

## Ändrad rapporteringstid

Den 15 oktober 2010 ska utredaren bl.a. lämna förslag till instruktion för myndigheten samt regleringsbrev och anslag för 2011. I direktiven till utredningen (dir. 2010:58) står det dessutom att utredaren ska lämna förslag på övriga författningsändringar. Dessa ändringar ska dock inte redovisas förrän i slutrapporten den 1 mars 2011.
