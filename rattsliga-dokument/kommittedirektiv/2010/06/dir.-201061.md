# Ombildning av Domarnämnden

En särskild utredare ska förbereda och genomföra de åtgärder som krävs för ombildningen av Domarnämnden. Uppdraget gäller med förbehåll för att riksdagen fattar beslut i enlighet med förslagen i propositionerna En reformerad grundlag (prop. 2009/10:80) och Utnämning av ordinarie domare (prop. 2009/10:181).

Utredaren ska lämna förslag till regleringsbrev och budgetunderlag för år 2011 samt en instruktion för nämnden och andra författningsändringar som bedöms nödvändiga. Utredaren ska vidare bl.a. vidta åtgärder för att bemanna nämndens kansli samt överväga frågor om nämndens organisation och arbetsformer. Den ombildade Domarnämnden ska kunna inleda sin verksamhet den 1 januari 2011.

Slutrapport ska lämnas senast den 30 december 2010.
