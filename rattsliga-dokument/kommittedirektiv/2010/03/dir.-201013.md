# Tilläggsdirektiv till Utredningen om Försvarsmaktens helikopterresurser

I december 2008 tillsattes en särskild utredare för att se över hur förmågan att understödja Försvarsmaktens insatsförband med helikoptrar ska bibehållas respektive förbättras. I juni 2009 redovisade utredaren en delrapport om Försvarsmaktens helikopter 4 (SOU 2009:67). Av delrapporten framgick att det finns brister i helikopterbataljonens mark- och sjöoperativa förmåga under perioden fram till 2020, samt att dessa brister framförallt rör medeltung helikopterkapacitet.

Utredaren ska nu, bland annat mot bakgrund av Försvarsmaktens redovisning av åtgärder för en förstärkt helikopterförmåga i myndighetens budgetunderlag för 2011, kartlägga och analysera behov, förutsättningar och tillvägagångssätt för en förstärkning Försvarsmaktens medeltunga helikopterkapacitet.
