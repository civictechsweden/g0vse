# Tilläggsdirektiv till Delegationen för unga och nyanlända till arbete

Utökning av och förlängd tid för uppdraget.

Uppdraget utökas på så sätt att delegationen inom ramen för uppdraget ska hålla sig informerad om det pågående arbetet med reformeringen av Arbetsförmedlingen. Delegationen ska också löpande vid behov anpassa verksamheten på ett sådant sätt att den syftar till att skapa goda förutsättningar för samverkan efter det att de huvudsakliga regeländringarna i samband med reformeringen har trätt i kraft.

Utredningstiden förlängs och uppdraget ska i sin helhet redovisas senast den 31 december 2021.
