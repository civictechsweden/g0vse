# Effektivare polisiära åtgärder i gränsnära områden

En särskild utredare ska ta ställning till om Polismyndigheten har tillgång till
tillräckligt effektiva verktyg i gränsnära områden. Syftet är att säkerställa vår
förmåga att kontrollera utlänningars vistelserätt och bekämpa brott i sådana
områden, något som ytterst kan ha betydelse för det framtida behovet av att
ha en tillfälligt återinförd gränskontroll vid de inre gränserna.

Utredaren ska bl.a.

* kartlägga behovet av effektivare polisiära åtgärder i gränsnära områden
* ta ställning till om det bör göras författningsändringar, t.ex. när det gäller kamerabevakning, för att effektivisera kontrollen av utlänningars vistelserätt och bekämpningen av brott i sådana områden
* lämna nödvändiga författningsförslag

Uppdraget ska redovisas senast den 20 september 2021\.

\-\-\-\-\-\-\-\-\-

Regeringen har den 10 juni 2021 beslutat om förlängd tid för uppdraget. Uppdraget ska i stället redovisas senast den 19 november 2021\.
