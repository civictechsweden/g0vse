# Uppgörelse med historiska kränkningar och övergrepp mot tornedalingar, kväner och lantalaiset

En kommitté i form av en sannings\- och försoningskommission för granskning av kränkningar och övergrepp mot tornedalingar, kväner och lantalaiset ska utreda den assimileringspolitik som bedrevs av svenska staten under 1800\- och 1900\-talen samt verka för att minoritetens historiska erfarenheter synliggörs. Syftet är att bidra till att ge minoriteten en kollektiv
upprättelse, främja försoning och motverka att något liknande händer i framtiden.

Kommissionen ska bl.a.

* kartlägga och granska assimileringspolitiken och dess konsekvenser för minoriteten, grupper inom minoriteten och enskilda,
* sprida information för att öka kunskapen om minoriteten och dess
historiska erfarenheter, och
* lämna förslag till fortsatta insatser för att bidra till upprättelse och främja försoning.

Uppdraget ska redovisas senast den 16 maj 2022\.
