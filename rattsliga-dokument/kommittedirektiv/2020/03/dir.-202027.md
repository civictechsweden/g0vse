# Ökad och standardiserad användning av betrodda tjänster i den offentliga förvaltningen

En särskild utredare ska utreda förutsättningarna för ökad och standardiserad användning av betrodda tjänster i den offentliga förvaltningen. Syftet med utredningen är att höja säkerheten och stärka tilliten när betrodda tjänster används.

I utredarens uppdrag ingår att

* kartlägga och analysera den offentliga förvaltningens behov av åtgärder för ökad och standardiserad användning av betrodda tjänster,
* lämna förslag på sådana åtgärder, särskilt när det gäller att
  + tydliggöra när avancerade respektive kvalificerade elektroniska underskrifter bör användas i den offentliga förvaltningen,
  + kunna validera och bevara elektroniska underskrifter, och
  + kunna använda e-legitimation i tjänsten, och
  + lämna nödvändiga författningsförslag.

Uppdraget ska redovisas senast den 30 december 2020.
