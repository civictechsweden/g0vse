# Ökad tillgänglighet i hälso- och sjukvården

Regeringen tillsätter en delegation som ska arbeta för ökad tillgänglighet i hälso\- och sjukvården. Inriktningen ska vara att korta väntetiderna. Skälet till satsningen är bland annat de uppskjutna vårdinsatser som covid\-19 har förorsakat. Nu måste dessa tas omhand.

## Delegationen ska bland annat

* stödja regionernas arbete med att ta fram och genomföra regionala handlingsplaner för ökad tillgänglighet,
* stödja ett effektivt resursutnyttjande och kortare väntetider genom att informera om patienters valmöjligheter,
* stödja regionernas och kommunernas arbete med utvecklingen av en nära och tillgänglig vård,
* utreda och lämna förslag, om så anses lämpligt, på en nationellt samordnad sjukvårdsrådgivning genom 1177 Vårdguiden,
* utreda en utökad vårdgaranti,
* vidareutveckla överenskommelsen om kömiljarden, och
* lämna nödvändiga författningsförslag.

Uppdraget ska delredovisas senast den 30 juni 2021 och slutredovisas senast den 15 maj 2022\.
