# Begränsning av privata sjukvårdsförsäkringars påverkan på offentligt finansierad hälso- och sjukvård

En särskild utredare ska beskriva privata sjukvårdsförsäkringars påverkan på offentligt finansierad hälso\- och sjukvård. Utredaren ska föreslå åtgärder som ska se till att patienter med privat sjukvårdsförsäkring inte får snabbare tillgång till vård eller bättre vård i den offentligt finansierade hälso\- och sjukvården framför patienter utan försäkring. Detta ska säkerställa att alla patienter i den offentligt finansierade hälso\- och sjukvården får vård på lika villkor.

## Begränsad möjlighet sluta avtal

Utredaren ska föreslå en författning som begränsar regionernas möjlighet att sluta avtal om att de som har privat sjukvårdsförsäkring genom får vård inom offentligt finansierad vård.


Utredaren ska:

* Beskriva de undanträngningseffekter eller risker för sådana effekter som privata sjukvårdsförsäkringar har lett till inom hälso\- och sjukvården,
* föreslå författningsförslag, eller andra åtgärder som utredaren finner motiverade, som i möjligaste mån säkerställer att patienter med privata sjukvårdsförsäkringar inte får snabbare tillgång till vård eller bättre vård i den offentligt finansierade hälso\- och sjukvården framför patienter utan sådana försäkringar, och
* lämna ett författningsförslag som innebär begränsningar av hur hälso\- och sjukvårdsverksamhet som bedrivs enligt avtal med regionen får finansieras.

Uppdraget ska redovisas senast den 30 september 2021\.
