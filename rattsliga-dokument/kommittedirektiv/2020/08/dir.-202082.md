# Ersättning till rättighetshavare vid privatkopiering

En särskild utredare ska göra en översyn av ersätt­ningen till rättighets­havare vid privat­kopiering. Syftet med översynen är att åstad­komma en modern och effektiv ersätt­nings­ordning vid privat­kopiering. Utredaren ska kartlägga i vilken omfatt­ning kopiering för privat bruk förekommer på den svenska marknaden och bedöma vad som kan anses utgöra rimlig kompen­sation till rättighets­havarna. Utredaren ska med denna utgångs­punkt göra en fullständig översyn av det nuvarande regel­verket och föreslå nödvän­diga författnings­ändringar.

Utredaren ska därutöver särskilt analysera förutsätt­ningarna för att ersätta det nuvarande regel­verket med en statlig ersätt­nings­ordning och bedöma om det är lämpligt. I sådana fall ska utredaren föreslå nödvän­diga lagändringar.

Uppdraget ska redovisas senast den 21 februari 2022\.
