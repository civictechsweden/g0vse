# Vissa frågor om förskrivning och expediering av elektroniska recept inom EES

Regeringen uppdrar åt en särskild utredare att kartlägga informationsflöden och ansvar för förskrivning samt expediering av elektroniska recept (e\-recept) inom det Europeiska ekonomiska samarbetsområdet (EES).

Om det behövs ska utredaren föreslå en nationell reglering eller andra åtgärder. Detta för att säkerställa en patientsäker och effektiv läkemedelsprocess vid informationsutbytet.

Utredaren ska bland annat:
* kartlägga de olika delarna i läkemedelsprocessen samt beskriva vilket ansvar som berörda aktörer har när e\-recept utfärdade i andra EESländer ska expedieras i Sverige och e\-recept utfärdade i Sverige ska expedieras i andra EES\-länder,
* analysera behovet av att reglera den personuppgiftsbehandling som
öppenvårdsapoteken utför vid expedieringar i Sverige av e\-recept
utfärdade i annat EES\-land eller svenska e\-recept som expedieras
utomlands,
* analysera möjligheterna att inkludera uppgifter om förskrivare,
farmaceuter och öppenvårdsapotek från andra EES\-länder i den
nationella läkemedelslistan, och
* analysera huruvida förekomsten av digitala vårdtjänster och arbetet
inom nätverket för e\-hälsa motiverar behov av ytterligare insatser för att säkerställa en patientsäker expediering av andra EES\-länders e\-recept på ett svenskt öppenvårdsapotek och expediering av ett svenskt e\-recept i andra EES\-länder.

Uppdraget ska redovisas senast den 30 september 2021\.
