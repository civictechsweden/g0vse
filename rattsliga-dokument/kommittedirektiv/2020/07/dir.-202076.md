# Genomförande av det nya EU-direktivet om kvaliteten på dricksvatten och om bättre tillgång till dricksvatten för alla i unionen

En särskild utredare ges i uppdrag att föreslå hur det kommande
EU-direktivet om kvaliteten på dricksvatten och om bättre tillgång till dricksvatten för alla i unionen i sin helhet ska genomföras i svensk rätt.

Utredaren ska bland annat

* kartlägga hur svensk rätt förhåller sig till direktivet,
* utreda om det finns några gränsdragningsproblem när det gäller de unionsrättsliga och nationella regelverk som berör eller ligger nära regleringen i direktivet och analysera hur eventuella överlappningar i regelverken kan hanteras,
* föreslå vilka myndigheter som ska ansvara för de nya frågor som behandlas i direktivet och vilka befogenheter föreslagna myndigheter ska ha,
* bedöma behovet av författningsändringar och andra åtgärder, och
* lämna nödvändiga författningsförslag.

Uppdraget ska redovisas senast den 1 september 2021.
