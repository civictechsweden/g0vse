# Förstärkt tolktjänst för jämlikhet och delaktighet

Regeringen uppdrar åt en särskild utredare att analysera förslagen i dels ett betänkande, dels en departementspromemoria om tolktjänst.

Utredaren ska:

* göra en fördjupad analys av förslagen i betänkandet En samlad tolktjänst – samordning och utveckling av tolktjänst för barndomsdöva, vuxen\-döva, hörselskadade och personer med dövblindhet (SOU 2011:83\) samt i departementspromemorian Tolktjänst för vardagstolkning (Ds 2016:7\),
* ta fram en handlingsplan för den långsiktiga utvecklingen av tolktjänsten,
* lämna nödvändiga författningsförslag.


Uppdraget ska redovisas senast den 15 januari 2022\.
