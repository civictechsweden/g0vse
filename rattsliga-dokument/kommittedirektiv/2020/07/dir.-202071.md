# Tydligt, enkelt och förutsägbart – Företagares trygghetssystem

Beslut vid regeringssammanträde den 25 juni 2020\.
En särskild utredare ska lämna förslag på hur företagares trygghetssystem kan bli tydligare, enklare och mer förutsägbart. I utredningen ska jämställdhetsaspekter genomgående belysas och analyseras.

* Utredaren ska bland annat utreda hur sjukpenninggrundande inkomst ska fastställas för företagare med inkomst av näringsverksamhet från enskild firma, från ett handelsbolag eller från en europeisk ekonomisk intressegruppering,
* utreda om åldersgränsen 55 år är ändamålsenlig som bortre gräns för möjligheten att kunna välja karenstid i sjukförsäkringen,
* kartlägga bakgrunden till och analysera skälen för de nuvarande
skillnader i de olika regelverken beroende på val av företagsform i fråga om karensregler och sjuklöneansvar,
* göra en helhetsöversyn av regler och processer kring företagares
trygghetssystem, och
* lämna nödvändiga författningsförslag.

Deluppdraget att utreda om åldersgränsen 55 år är ändamålsenlig som
bortre gräns för möjligheten att kunna välja karenstid i sjukförsäkringen,
ska redovisas i ett delbetänkande senast den 2 november 2020\. Uppdraget iövrigt ska redovisas senast den 15 december 2021\.
