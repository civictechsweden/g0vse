# Tilläggsdirektiv till Utredningen om ökade förutsättningar för hållbara investeringsprojekt i framtidens hälso- och sjukvård (S 2019:03)

Regeringen utvidgar uppdraget till Utredningen om ökade förutsättningar för hållbara investeringsprojekt i framtidens hälso\- och sjukvård. Dessutom förlänger regeringen utredningstiden

Uppdraget utvidgas och utredaren ska nu också:

* analysera större sjukhusinvesteringarnas beståndsdelar och komplexitet och eventuella behov av samverkan för att bidra till den nationella utvecklingen av hälso\-och sjukvården.
* analysera för\- och nackdelar med, inklusive konsekvenserna av, olika former av samverkan, t.ex. mellan stat och regioner liksom mellan regioner, och vid behov lämna förslag på ändamålsenlig och kostnads\-effektiv samverkan för nationell utveckling. Syftet är att öka förutsätt\-ningarna för att de större sjukhusinvesteringar som genomförs regionalt bidrar till den nationella utvecklingen av hälso\- och sjukvården och till ökad ändamålsenlighet och samhällsekonomisk effektivitet. Utredaren ska särskilt beakta behovet av att hålla de administrativa kostnaderna vid samverkan på låg nivå.
* överväga om någon statlig aktör, och i så fall vilken, bör ha ett sam\-ordnande uppdrag och vid behov lämna förslag på hur ett sådant uppdrag kan utformas, i syfte att öka förutsättningarna för regionerna att beakta det nationella perspektivet i samband med större sjukhusinvesteringar i hälso\- och sjukvården.

Utredningstiden förlängs också. Uppdraget ska i stället redovisas senast den 31 augusti 2021\.
