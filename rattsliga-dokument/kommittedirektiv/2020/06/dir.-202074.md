# Utvärdering av åtgärderna för att hantera utbrottet av det virus som orsakar sjukdomen covid-19

Regeringen uppdrar åt en kommission att utvärdera regeringens, berörda förvaltningsmyndigheters, regionernas och kommunernas åtgärder för att begränsa spridningen av det virus som orsakar sjukdomen covid\-19 och spridningens effekter.

Med länder av betydelse ska komissionen internationellt jämföra olika åtgärder och dess effekter.

Kommissionen ska bland annat:

* utvärdera regeringens, berörda förvaltningsmyndigheters, regionernas och kommunernas åtgärder för att hantera virusutbrottet och utbrottets effekter,
* utvärdera hur krisorganisationen inom Regeringskansliet, berörda förvaltningsmyndigheter, regioner och kommuner har fungerat under
pandemin,
* utvärdera hur ansvarsprincipen och det geografiska områdesansvaret har fungerat under krisen, och
* lämna de förslag på åtgärder som kommissionens iakttagelser ger anledning till.

Uppdraget ska slutredovisas senast den 28 februari 2022\. En första delredovisning ska lämnas senast den 30 november 2020 och en andra delredovisning senast den 31 oktober 2021\.
