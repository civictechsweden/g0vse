# Samordnade insatser vid samsjuklighet i form av missbruk och beroende och annan psykiatrisk diagnos eller närliggande tillstånd

En särskild utredare ska föreslå hur samordnade insatser när det gäller vård,
behandling och stöd kan säkerställas för barn, unga och vuxna personer med
samsjuklighet i form av missbruk och beroende och annan psykiatrisk
diagnos eller närliggande tillstånd.

Syftet med uppdraget är att skapa förutsättningar
för att personer med sådan samsjuklighet erbjuds en samordnad,
behovsanpassad och patientcentrerad vård och omsorg och får tillgång till de medicinska, farmakologiska, psykiatriska och sociala insatser som de är i behov.

Utredaren ska bl.a.:
− analysera och lämna förslag på hur samverkan för personer med samsjuklighet kan förbättras mellan huvudmännen och mellan verksamheter med samma huvudman,
− se över ansvarsfördelningen mellan huvudmännen och lämna förslag på hur ansvaret för personer med samsjuklighet kan samlas hos en huvudman,
− belysa frågor som rör samverkan mellan hälso\- och sjukvård och socialtjänst och andra aktörer vars uppdrag berör personer med samsjuklighet och
− analysera för\- och nackdelar med en gemensam lagstiftning för personer som vårdas utan samtycke enligt LVM eller LPT.


Uppdraget ska redovisas senast den 30 november 2021\.
