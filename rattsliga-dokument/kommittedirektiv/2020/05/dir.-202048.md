# Enklare regelverk för mikroföretagande och en modernare bokföringslag

En särskild utredare ska dels utreda och lämna förslag till förenklingar av regelverk med betydelse för mikroföretagande, dels överväga och föreslå vissa åtgärder som förenklar och moderniserar bokföringslagen. Utredaren ska även se över revisorns oberoende vid s.k. kombiuppdrag. Syftet med uppdraget är att stärka svensk konkurrenskraft genom att förenkla för berörda företag och att ge bättre förutsättningar för fler jobb i fler och växande företag.

Utredaren ska bl.a.

* identifiera vilka regelverk som är särskilt betungande för mikroföretag och även redovisa vilka av dessa som följer av EU-lagstiftning,
* analysera möjligheterna att förenkla sådana regelverk och lämna
  nödvändiga författningsförslag,
* identifiera, där det bedöms lämpligt, lärdomar som kan dras från andra länders arbete med enklare regelverk för mikroföretagande,
* föreslå de förändringar av reglerna om arkivering av räkenskapsinformation som bedöms behövliga,
* föreslå de lättnader som bedöms behövliga i kravet på att det
  ursprungliga materialet för räkenskapsinformation ska bevaras, och'
* utreda hur revisorns oberoende ska kunna värnas när kombiuppdrag utförs.

Uppdraget ska redovisas senast den 30 september 2020.
