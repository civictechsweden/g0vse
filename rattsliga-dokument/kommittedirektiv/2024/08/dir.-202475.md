# En stärkt tillsyn av tivolin och en översyn av vissa uppgifter som utförs av Polismyndigheten

En särskild utredare ska överväga åtgärder för en stärkt tillsyn av tivoliverksamheter. I uppdraget ingår därutöver att överväga en förändrad ansvarsfördelning av vissa offentliga uppgifter som i dag ligger hos Polismyndigheten. Syftet med uppdragen är att säkerställa att uppgifterna utförs effektivt och ändamålsenligt, men även att öka Polismyndighetens förutsättningar att fokusera på sitt kärnuppdrag – att bekämpa brott och upprätthålla allmän ordning och säkerhet.

Utredaren ska bland annat

* överväga åtgärder för en stärkt tillsyn av tivoliverksamheter,
innefattande att ta ställning till vilken huvudman som ska ha ansvaret för tillsynen,
* ta ställning till om och i vilken utsträckning Polismyndighetens ansvar
för hantering av vissa tillstånd enligt ordningslagen, begäran om rättelser och bestridanden enligt lagen om felparkeringsavgift, förordnande av stämningsman enligt delgivningslagen och instängsling och
skyddsåtgärder vid övergivna gruvhål ska överlämnas till en annan
huvudman och i så fall till vilken, och
* lämna nödvändiga författningsförslag.

Uppdraget att se över tillsynen av tivoliverksamheter ska redovisas senast den 7 april 2025\. Uppdraget ska slutredovisas senast den 7 oktober 2025\.
