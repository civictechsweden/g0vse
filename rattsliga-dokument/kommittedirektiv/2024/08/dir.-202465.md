# Nationell rådgivare för stärkt privat-offentlig samverkan i totalförsvaret

Regeringen beslutade den 27 juni 2024 att en särskild utredare, som ska fungera som nationell rådgivare, ska stödja regeringens arbete med att stärka svensk försörjningsberedskap och stödja näringslivets beredskapsplanering genom att bland annat bidra till utvecklad samverkan mellan statliga aktörer och näringslivet.

Arbetet ska komplettera det som redan görs i dag inom beredskapssektorerna. Syftet är att öka takten i att stärka Sveriges civila försvar för att uppnå ett starkt totalförsvar.

Rådgivaren ska bland annat

* följa upp och analysera arbetet med en stärkt försörjningsberedskap,
framför allt inom beredskapssektorerna, belysa hinder samt utifrån detta lämna förslag på kompletterande åtgärder i syfte att driva arbetet framåt,
* ge förslag på, och vid behov initiera, samarbeten mellan statliga aktörer
och privata aktörer för att underlätta näringslivets beredskapsplanering
och möjlighet att solidariskt kunna stödja Sverige under kris, höjd
beredskap och ytterst krig.

Uppdraget ska redovisas senast den 30 november 2026\.
