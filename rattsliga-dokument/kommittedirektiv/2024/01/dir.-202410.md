# En översyn av den nationella filmpolitiken

En särskild utredare ska göra en översyn av den nationella filmpolitiken. Syftet med översynen är att filmpolitiken bättre ska möta områdets utmaningar och behov.

Utredaren ska bland annat

* Beskriva och analysera nuvarande förutsättningar inom filmområdet med utgångspunkt i befintliga analyser, utredningar och rapporter.
* Lämna förslag på hur de nationella målen för filmpolitiken ska formuleras.
* Analysera och vid behov föreslå nya former för parts- och branschsamverkan.
* Lämna förslag på hur de statliga filmpolitiska stödformerna inklusive
  produktionsincitament bör utformas med beaktande av EU:s regler om statligt stöd.
* Analysera förutsättningarna för att främja ett levande filmarv som bevaras, används och utvecklas bland annat genom en fortsatt digitisering.
* Lämna nödvändiga författningsförslag.

Uppdraget ska redovisas senast den 28 februari 2025.
