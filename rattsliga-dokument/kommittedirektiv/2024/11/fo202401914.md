# Uppdrag att analysera inrättandet av ett centrum för veteraner

En utredare ska biträda Försvarsdepartementet genom att bedöma behovet av ett fysiskt center för rekreation och återhämtning för veteraner (veterancenter). Om utredaren anser att ett sådant behov finns, ska utredaren besvara ett antal frågor kopplade till etablerandet av ett veterancenter bl.a. avseende finansiering, statsstöd, driftsformer och offentlig upphandling.

Uppdraget ska redovisas till Regeringskansliet (Försvarsdepartementet) senast den 31 mars 2025.
