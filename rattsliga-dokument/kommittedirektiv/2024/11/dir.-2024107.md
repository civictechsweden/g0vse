# Stärkt skydd för den som vill separera – nya regler om bodelning och betänketid

En särskild utredare ska se över reglerna om bodelningsprocessen och om
betänketid i äktenskapsbalken. Syftet är att säkerställa en välfungerande,
effektiv och rättssäker ordning för personer som vill separera och att
motverka ekonomiskt våld.

Utredaren ska bland annat:

* analysera och ta ställning till om det bör införas en tidsgräns för
bodelningsförrättningen,
* analysera och ta ställning till vilka verktyg som en bodelningsförrättare
bör ha tillgång till,
* analysera och ta ställning till om det bör införas kompetenskrav för
bodelningsförrättare,
* analysera och ta ställning till om möjligheterna att få ersättning enligt
ersättningsgarantin för bodelningsförrättares arvode bör förbättras,
* analysera och ta ställning till om det bör införas en tidsfrist för när en
make senast måste begära bodelning,
* analysera och ta ställning till om betänketid vid äktenskapsskillnad bör
krävas i färre fall än i dag, och
* lämna nödvändiga författningsförslag.

Uppdraget ska redovisas senast den 15 december 2025\.
