# Tilläggsdirektiv till Utredningen om stärkt barnrättsperspektiv i LVU

Regeringen utvidgar och förlänger utredningstiden för utredningen om stärkt barnrättsperspektiv i LVU och en översyn av grunderna för vård.

Utredaren ska nu även bland annat:

* bedöma och ta ställning till om tiden bör vara längre än sex månader för den uppföljning som socialnämnden får besluta om efter att en placering med stöd av socialtjänstlagen i ett familjehem, ett skyddat boende eller i ett hem för vård eller boende (HVB) har upphört,
* bedöma och ta ställning till om uppföljningen efter en avslutad placering enligt socialtjänstlagen i ett familjehem, ett skyddat boende eller i ett HVB bör vara en skyldighet för socialnämnden och i så fall på vilket sätt, och
* lämna nödvändiga författningsförslag.

Regeringen förlänger också utredningstiden. Utredningen ska nu slutredovisas uppdraget senast den 30 januari 2026\.

Ett delbetänkande för uppdraget om en översyn av grunderna för vård enligt LVU i de ursprungliga direktiven ska dock lämnas senast den 10 april 2025\.
