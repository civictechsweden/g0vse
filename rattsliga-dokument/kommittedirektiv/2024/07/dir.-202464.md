# Tilläggsdirektiv till Utredningen om en minskad administrativ börda för förskollärare och lärare

Regeringen beslutade den 1 juni 2023 kommittédirektiven En minskad administrativ börda för förskollärare och lärare (dir. 2023:72). Uppdraget utvidgas och utredningstiden förlängs.

Utredaren ska bland annat:

* analysera och föreslå hur undervisningstiden för lärare i skolan och
  förskollärare och lärare i förskoleklassen kan regleras samt överväga och vid behov föreslå motsvarande reglering för förskollärare i förskolan
  och lärare i fritidshemmet,
* analysera och föreslå hur förskollärares och lärares tid för planering och
  uppföljning kan regleras, och
* lämna nödvändiga författningsförslag.

Utredningstiden förlängs. Uppdraget ska i stället redovisas senast den 3 mars 2025.
