# Tilläggsuppdrag till Delegationen för brottsförebyggande åtgärder inom socialtjänstens område (S2023:C)

Delegationens uppdrag utökas till att även omfatta stärkt samverkan mellan socialtjänsten och barn\-och ungdomspsykiatrin i ett vålds\-och brottsförebyggande syfte.

Delegationen ska nu även bl.a.

* analysera och redogöra för hur samverkan mellan socialtjänsten och barn\-och ungdomspsykiatrin avseende barn och unga som är i eller löper risk att hamna i kriminalitet och som uppvisar psykiatriska symtom fungerar,
* vid behov föreslå hur samverkan mellan socialtjänst och barn\-och ungdomspsykiatrin, samt i förekommande fall andra aktörer, kan utvecklas.

Dessutom förlängs uppdragstiden avseende förstärkningsteam. Delegationen ska i stället inkomma med en skriftlig delredovisning avseende arbetet med pilotverksamheterna i de olika kommunerna senast den 1 oktober 2024\. Senast den 1 juni 2025 ska delegationen inkomma med en skriftlig slutredovisning avseende förstärkningsteam.
