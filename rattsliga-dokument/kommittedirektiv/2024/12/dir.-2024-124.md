# Tilläggsdirektiv till Utredningen om fortsatt utveckling av registret nationell läkemedelslista

Regeringen utvidgar uppdraget för Utredningen om fortsatt utveckling av registret nationell läkemedelslista.

Utredaren ska nu även bland annat:

* kartlägga behoven av att ha uppgifter om rekvisitionsläkemedel från annan vård än slutenvården och den specialiserade öppenvården i ett hälsodataregister,
* analysera vårdgivarnas förutsättningar att lämna uppgifter till ett hälsodataregister,
* analysera och föreslå regler för behandling av personuppgifter som avser rekvisitionsläkemedel från annan vård än slutenvården och den specialiserade öppenvården, och
* även i övrigt lämna nödvändiga författningsförslag.

Regeringen förlänger utredningstiden. Uppdraget ska nu redovisas senast den 15 augusti 2025.
