# Tilläggsdirektiv till Kommittén om översyn av nivån på målet för den offentliga sektorns finansiella sparande (Fi 2023:10)

Kommittén får nu även i uppdrag att bland annat analysera och ta ställning till hur det svenska finanspolitiska ramverket behöver anpassas för att uppfylla kraven i EU:s ändringsdirektiv, och lämna förslag på åtgärder som behövs för att genomföra ändringsdirektivet.

Regeringen beslutade den 30 november 2023 kommittédirektiv om översyn av nivån på målet för den offentliga sektorns finansiella sparande (dir. 2023:162\). En parlamentariskt sammansatt kommitté ska bl.a. analysera hur en eventuell ändrad nivå på målet förhåller sig till EU:s stabilitets\- och tillväxtpakt, inklusive de ändringar som föreslagits i bl.a. regelverkets förebyggande och korrigerande del.

Sedan kommittédirektiven beslutades har Europeiska unionens råd, utöver de föreslagna ändringarna i stabilitets\- och tillväxtpakten, beslutat om ändringar i EU:s finanspolitiska ramverk genom rådets direktiv (EU) 2024/1265 av den 29 april 2024 om ändring av direktiv 2011/85/EU om krav på medlemsstaternas budgetramverk (ändringsdirektivet).

Kommittén får nu även i uppdrag att bl.a.

* analysera och ta ställning till hur det svenska finanspolitiska ramverket behöver anpassas för att uppfylla kraven i ändringsdirektivet, och
* lämna förslag på åtgärder som behövs för att genomföra ändringsdirektivet.

Utredningstiden ligger fast. Uppdraget ska alltså redovisas senast den 15 november 2024\.
