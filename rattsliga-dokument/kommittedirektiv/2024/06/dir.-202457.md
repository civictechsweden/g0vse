# Accelerationskontor för att underlätta industrins omställning

En kommitté i form av ett accelerationskontor för att underlätta industrins omställning ska stödja regeringen i att stärka konkurrenskraften för företag i Sverige genom att aktivt främja koordinering av offentliga och privata aktörer som deltar i samhällsomvandlingen som följer av större industrietableringar och expansion av befintliga verksamheter.

Syftet med uppdraget är att underlätta industrins omställning till fossilfria
produktionsprocesser, till exempel genom att bidra till en mer effektiv
tillståndsprövning, andra åtgärder inom statlig förvaltning samt genom att
identifiera och omhänderta investerings- och etableringshinder.
