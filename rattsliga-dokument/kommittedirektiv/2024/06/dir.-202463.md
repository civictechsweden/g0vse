# Tilläggsdirektiv till Utredningen om skärpta krav för att förvärva svenskt medborgarskap (Ju 2023:17)

Ändring i uppdraget.

Regeringen beslutade den 7 september 2023 kommittédirektiv om skärpta krav för att förvärva svenskt medborgarskap (Dir 2023:129\). Uppdraget utvidgas. Utredaren ska nu även bland annat

* analysera och föreslå hur anmälningsförfarandet kan utmönstras,
* föreslå hur kraven för förvärv av medborgarskap för vuxna personer som är födda i Sverige och sedan födelsen är statslösa kan skärpas,
* ta ställning till om och i så fall hur möjligheten att beviljas dispens från naturalisationsvillkoren vid särskilda skäl bör skärpas,
* analysera och ta ställning till om den svenska regleringen av förlust av medborgarskap behöver ändras för att överensstämma med unionsrätten, och
* lämna nödvändiga författningsförslag.

Utredningstiden förlängs. Enligt direktiven skulle uppdraget redovisas senast den 30 september 2024\. Uppdraget ska i stället redovisas senast den 15 januari 2025\.
