# Kompletterande bestämmelser till EU:s dataförordning

En särskild utredare ska föreslå kompletterande bestämmelser till Europaparlamentets och rådets förordning (EU) 2023/2854 av den 13 december 2023 om harmoniserade regler för skälig åtkomst till och användning av data och om ändring av förordning (EU) 2017/2394 och
direktiv (EU) 2020/1828 (dataförordningen), i fortsättningen kallad EU:s dataförordning, och lämna förslag på övriga åtgärder.

Utredaren ska dessutom bland annat

* föreslå de författningsändringar och andra åtgärder som behövs för att berörda myndigheter ska kunna utöva sina befogenheter och vidta de åtgärder som krävs enligt EU:s dataförordning
* analysera vilka sanktionsbestämmelser som behövs för att uppfylla kravet på sanktioner vid överträdelser av förordningen och lämna nödvändiga författningsförslag
* analysera befintliga möjligheter till tvistlösning genom tvistlösningsorgan och lämna förslag på nödvändiga åtgärder för att uppfylla förordningens krav i fråga om denna typ av tvistlösning
* föreslå åtgärder för att säkerställa att offentliga organ kan ta emot data under exceptionella omständigheter
* lämna de författningsförslag i övrigt som är nödvändiga för att uppfylla kraven i förordningen.

Uppdraget ska redovisas senast den 15 oktober 2025\.
