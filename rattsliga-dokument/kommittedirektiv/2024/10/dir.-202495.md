# En utvecklad statlig försvarsexport och ett utvecklat exportstöd

En särskild utredare ska utvärdera regelverk, regeringens styrning och former
för det statliga exportstödet på försvarsområdet. Utredaren ska föreslå hur
formerna för den mellanstatliga försvarsexporten kan utvecklas och anpassas
givet förändrade förutsättningar på marknaden, betydelsen av en
försvarsindustriell bas och en förändrad svensk säkerhets\- och
försvarspolitik.

Utredaren ska bl.a.

* föreslå hur en systematiserad ordning för mellanstatlig försvarsexport
kan beslutas, genomföras och följas upp,
* analysera hur väl exportstödet och regeringens styrning på området
fungerar idag,
* analysera och utvärdera rådande ansvarsfördelning för
finansieringslösningar vid mellanstatliga försvarsmaterielexportaffärer
och vid behov lämna förslag på hur en finansieringslösning kan
utformas,
* analysera och utvärdera om exportstödet bör prioriteras annorlunda eller utvecklas på annat sätt utifrån näringslivets förutsättningar att bidra till totalförsvaret och säkerhets\- och försvarspolitiken i stort,
* vid behov lämna nödvändiga författningsförslag.

Uppdraget ska redovisas senast den 30 oktober 2025\.
