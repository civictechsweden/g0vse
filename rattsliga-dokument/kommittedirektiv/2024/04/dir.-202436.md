# En modern dataskyddsreglering för Centrala studiestödsnämnden

En särskild utredare ska göra en allmän översyn av Centrala studiestödsnämndens
(CSN) registerförfattningar i syfte att skapa ändamålsenliga regler som är anpassade efter dagens behov.

Utredaren ska bland annat

* analysera behovet av ändringar i CSN:s registerförfattningar för att förbättra
  myndighetens förutsättningar att förebygga, förhindra och upptäcka
  felaktiga utbetalningar och bidragsbrott,
* överväga och ta ställning till om det finns utrymme för en minskad
  detaljreglering jämfört med i dag,
* analysera och bedöma behovet av en förändrad struktur och terminologi,
  t.ex. genom att använda ett modernare språk och enhetliga begrepp
  i förhållande till främst annan dataskyddsreglering,
* föreslå hur CSN:s registerförfattningar kan utformas för att vara flexibla
  och anpassade efter såväl den tekniska utvecklingen som den EU-rättsliga dataskyddsregleringen samtidigt som den enskildes personliga
  integritet värnas, och
* lämna nödvändiga författningsförslag.

Uppdraget ska redovisas senast den 31 december 2024.
