# En arvs- och testamentsrätt i tiden

En särskild utredare ska göra en översyn av reglerna om arv och testamente i ärvdabalken. Reglerna ska anpassas till den digitala och ekonomiska samhällsutvecklingen och till hur människor bildar familj i dag. Syftet är att åstadkomma en modern, tydlig och trygg arvs- och testamentsrätt.

Utredaren ska bl.a.

* ta ställning till frågan om arvsrätt för kusiner,
* ta ställning till om förlust av rätt att ta arv eller testamente bör gälla i fler fall,
* ta ställning till om skyddet för efterlevande sambo bör stärkas,
* föreslå hur ett testamentsregister i offentlig regi kan inrättas,
* bedöma om ett testamente bör kunna upprättas digitalt, och
* lämna nödvändiga författningsförslag.

Uppdraget ska redovisas senast den 29 augusti 2025.
