# En reform av den statliga barn- och ungdomsvården för en trygg och kvalitativ vård

Regeringen uppdrar åt en särskild utredare att se över den statliga barn\- och ungdomsvårdens uppdrag och organisation. Syftet är att stärka den statliga barn\- och ungdomsvårdens vårdande uppdrag och del i vårdkedjan för att säkerställa att barn och unga ges en trygg och kvalitativ vård, skola och behandling. Översynen är ett led i en reformering av den statliga barn\- och ungdomsvården.

Utredaren ska bland annat:

* analysera om den statliga barn\- och ungdomsvårdens organisation av verksamheten är ändamålsenlig och effektiv och lämna förslag på hur verksamheten i stället kan organiseras,
* föreslå åtgärder för att stärka barnrätts\- och rättssäkerhetsperspektivet inom den statliga barn\- och ungdomsvården, bl.a. åtgärder som säkerställer att det inte förekommer någon form av våld eller att tvångsåtgärder vidtas utan stöd i lag,
* analysera vilka behov det finns av en mer ändamålsenlig utslussning och eftervård efter en placering inom den statliga barn\- och ungdomsvården, och
* ämna nödvändiga författningsförslag.

Uppdraget ska redovisas senast den 25 april 2025\.
