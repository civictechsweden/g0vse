# Ett nytt system för bosättning för vissa nyanlända

En särskild utredare ska föreslå ett nytt system för bosättning för vissa nyanlända som ersätter det nuvarande systemet. Syftet är att öka kommunernas inflytande över mottagandet av nyanlända och skapa goda förutsättningar för ett likvärdigt, enhetligt och flexibelt mottagande i kommunerna. På så sätt kan integrationen av nyanlända fungera bättre.

Utredaren ska bl.a.

* föreslå ett nytt regelverk för bosättning för vissa nyanlända som ger
kommunerna ett större inflytande över mottagandet,
* analysera och föreslå vilka faktorer som ska beaktas vid fördelningen av
nyanlända mellan kommuner för att systemet ska främja integration,
* föreslå en reglering av etableringsboende som innebär att kommunerna
är skyldiga att ordna en tidsbegränsad boendelösning i max tre år för
nyanlända som anvisats till kommunen och att kommunerna villkorar
etableringsboendet med att den nyanlände aktivt bidrar till sin etablering i arbets\- och samhällslivet i syfte att korta tiden i boendelösningen,
* analysera om det finns behov av att anpassa ersättningarna till
kommunerna för mottagandet av nyanlända, och
* lämna nödvändiga författningsförslag.

Uppdraget ska redovisas senast den 31 mars 2025\.
