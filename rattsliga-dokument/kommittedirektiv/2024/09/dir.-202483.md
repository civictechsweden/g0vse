# Trygg och tillförlitlig användning av AI

En särskild utredare ska se över behovet av nationella anpassningar till följd av EU:s förordning om artificiell intelligens (AI-förordningen).

Utredaren ska bland annat

* lämna förslag på hur systemet för marknadsövervakning, marknadskontroll, styrning och kontroll av efterlevnad ska utformas
* kartlägga övriga behov av nationell anpassning till följd av AI-förordningen och föreslå hur sådana behov ska tillgodoses
* lämna nödvändiga författningsförslag.

Uppdraget ska slutredovisas senast den 30 september 2025.
