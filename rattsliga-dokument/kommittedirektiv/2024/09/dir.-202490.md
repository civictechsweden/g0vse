# Tilläggsdirektiv till Utredningen om drivkrafter och möjligheter i försörjningsstödet

Regeringen uppdrar åt Utredningen om drivkrafter och möjligheter i försörjningsstödet att lämna författningsförslag.

Författningsförslaget ska innebära att:

* möjligheten att lämna försörjningsstöd begränsas för kostnader utöver riksnormen, så långt det är möjligt och lämpligt,
* försörjningsstödets storlek begränsas för större hushåll,
* det införs en jobbpremie som ökar det ekonomiska utbytet för den som går från försörjningsstöd till arbete, och
* den som olovligen vistas i landet, med undantag för akuta nödsituationer, inte får beviljas ekonomiskt bistånd.

Utredningstiden förlängs och ska nu redovisas senast den 14 februari 2025.
