# Tilläggsdirektiv till Samordning för bostadsbyggande (N 2017:08)

**Förlängd tid för uppdraget**
Regeringen beslutade den 13 december 2017 kommittédirektiv
om att underlätta samordningen mellan berörda parter i samhällsbyggnadsprocessen i kommuner med särskilt komplexa planeringsförutsättningar (dir. 2017:126). Syftet med uppdraget är att
underlätta planeringsprocesser för att få till stånd ett ökat och
hållbart bostadsbyggande. Ett av utredarens deluppdrag handlar
om att analysera för- och nackdelar med krav på tran-sportplaner i detaljplanering för nyetablering av bostäder. Enligt utredningens
direktiv ska detta deluppdrag redovisas senast den 15 december 2018.

Utredningstiden för deluppdraget att analysera för- och nackdelar
med krav på transportplaner i detaljplanering förlängs. Deluppdraget
ska i stället redovisas senast den 29 mars 2019.
