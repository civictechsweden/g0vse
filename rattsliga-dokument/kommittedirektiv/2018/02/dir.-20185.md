# Ett mer konkurrenskraftigt system för stöd vid korttidsarbete

En särskild utredare ska analysera och lämna förslag på om och i så fall hur det svenska systemet med statligt stöd vid korttidsarbete kan göras mer konkurrenskraftigt.

Utredaren ska även analysera om det finns behov av att koppla ihop systemet med åtgärder som t.ex. validering, utbildning eller annan kompentensutveckling för de arbetstagare som deltar i korttidsarbete. Om analysen visar på behov av förändringar ska utredaren lämna sådana förslag.

Om det krävs ändringar i lag eller förordning för att förslagen ska kunna genomföras, ska utredaren lämna sådana författningsförslag. Uppdraget omfattar dock inte ändringar i skatte\- och socialavgiftslagstiftningen, annat än de bestämmelser som i dag aktualiseras inom ramen för lagstiftningen om korttidsarbete.

Motivet till uppdraget är att långsiktigt stärka Sveriges
konkurrenskraft och svensk industri samt värna sysselsättningen i hela landet, både i hög\- och lågkonjunktur.

Utredaren ska redovisa uppdraget i två delar. Den första
delen, som rör ett mer konkurrenskraftigt system för stöd vid
korttidsarbete, ska redovisas senast den 15 juni 2018\. Den andra
delen som rör åtgärder som t.ex. validering och utbildning och annan kompetensutveckling, ska redovisas senast den 17 december 2018\.
