# Ökad träffsäkerhet och minskad skuldsättning inom bostadsbidrag och underhållsstöd

En särskild utredare ska se över reglerna för bostadsbidrag och underhållsstöd. Meningen är att öka den fördelningsmässiga träffsäkerheten och minska skuldsättningen inom bostadsbidrag och underhållsstöd.

Utredaren ska bland annat:

* analysera och föreslå hur tillgång till aktuella inkomstuppgifter från Skatteverket kan öka träffsäkerheten med bostadsbidrag och underhållsstöd med särskilt fokus på hushållens marginaleffekter och hur incitamenten att arbeta kan förbättras,
* analysera och föreslå åtgärder för att begränsa risken för skuldsättning inom bostadsbidrag och underhållsstöd,
* utreda hur de fördelningspolitiska och bostadspolitiska mål-sättningarna med bidraget kan renodlas och tydliggöras och lämna förslag på lämpliga åtgärder, och
* ta ställning till om beräkningsgrunderna för underhållsstöd kan få en bättre samstämmighet med föräldrabalkens principer för underhållsbidrag.

I uppdraget ingår att utarbeta nödvändiga författningsförslag.

Uppdraget ska redovisas senast den 1 oktober 2020.
