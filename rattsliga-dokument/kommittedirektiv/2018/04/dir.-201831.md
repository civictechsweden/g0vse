# Dataskyddsförordningen – behandling av personuppgifter vid antidopningsarbete inom idrotten

Regeringen uppdrar åt en särskild utredare att utreda vissa frågor om antidopningsarbete inom idrotten. Målet är att se till att EU:s så kallade dataskyddsförordning följs.

Utredaren ska bland annat:

* undersöka vilka konsekvenser dataskyddsförordningen medför i fråga om personuppgiftsbehandling vid antidopningsarbete inom idrott,
* analysera behovet av särskilda bestämmelser om personuppgiftsbehandling vid antidopningsarbete inom idrott,
* överväga behovet av reglering om behandling av särskilda kategorier av personuppgifter och personuppgifter som rör lagöverträdelser,
* bedöma om det finns behov av författningsreglerade bestämmelser om sekretess och tystnadsplikt, och
* lämna sådana författningsförslag som är behövliga och lämpliga.

Uppdraget ska redovisas senast den 28 februari 2019.
