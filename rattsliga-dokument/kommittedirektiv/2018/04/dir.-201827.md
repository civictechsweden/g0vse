# Nationell samordnare för en välfungerande sjukskrivningsprocess

En särskild utredare – en nationell samordnare – ska göra det lättare för alla medverkande att samverka i sjukskrivningsprocessen. Inriktning för arbetet ska vara individens och samhällets bästa.

Samordnaren ska:

* analysera nuvarande förhållanden när det gäller samverkan mellan aktörerna i sjukskrivningsprocessen,
* följa upp nuvarande samverkan mellan aktörerna med fokus på konsekvenser för individen,
* se över hur det förebyggande arbetet och stödet för återgång i arbete utvecklas hos olika aktörer, t.ex. inom ramen för ar\-betsmarknadens parters avsiktsförklaringar,
* se över om regelverket är ändamålsenligt för att stödja indi\-videns återgång till hälsa och arbete,
* främja dialog för att skapa en smidigare process för individen från dag ett i ett sjukfall så att individen så tidigt som möjligt kan återfå hälsa och återgå i arbete,
* lämna författningsförslag om utredaren bedömer att det är nödvändigt.

Arbetet ska ske i nära samtal med berörda myndigheter, Sveriges Kommuner och Landsting, företrädare för hälso\- och sjukvårdens huvudmän och för dem som arbetar inom hälso\- och sjukvården, relevanta rehabiliteringsaktörer såsom företagshälsovård, företrädare för arbetsgivar\- och arbetstagarorganisationer samt patient\- och brukarorganisationer.
