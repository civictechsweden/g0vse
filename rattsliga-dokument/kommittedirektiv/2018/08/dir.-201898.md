# Översyn av hyresmodell för vissa kulturinstitutioner

En särskild utredare ska utreda och föreslå nya alternativa och
hållbara hyresmodeller för de fem kulturinstitutioner som sedan
2001 har en kostnadsbaserad hyresmodell.

I utredningen ingår att värdera och bedöma möjligheterna till att de föreslagna alternativa modellerna kan tillämpas på andra motsvarande
fastigheter som rymmer kulturverksamheter och som förvaltas av
Statens fastighetsverk

Utredaren ska

* analysera nuvarande hyresmodell och hyresrelation mellan de fem kulturinstitutionerna och Statens fastighetsverk och modellens effekter för hyresgästerna och statens finanser,
* med utgångspunkt i analysen föreslå nya hållbara
  alternativa hyresmodeller för de fem kulturinstitutionerna för att hantera bristerna med den befintliga modellen,
* belysa effekterna av förslagen för såväl berörda kulturinstitutioner, som Statens fastighetsverks fastighetsförvaltning och statens finanser, och
* värdera och bedöma möjligheterna till att de föreslagna alternativa modellerna kan tillämpas på andra motsvarande fastigheter som rymmer kulturverksamhet och som förvaltas av Statens fastighetsverk.

Uppdraget ska redovisas senast den 31 oktober 2019.
