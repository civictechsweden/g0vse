# En översyn av straffprocessenDir. 2026:1

En särskild utredare ska göra en översyn av straffprocessen, med särskilt fokus på de processuella konsekvenserna av genomförda och pågående straffrättsliga reformer.

Syftet med uppdraget är att åstadkomma ett modernt och ändamålsenligt regelverk som tillgodoser intresset av en effektiv lagföring av brott med bibehållen rättssäkerhet.

Utredaren ska bland annat

* föreslå hur utrymmet att avgöra brottmål i den tilltalades utevaro kan utökas,
* ta ställning till om utrymmet att avgöra brottmål utan medverkan av nämndemän bör utökas,
* undersöka om kravet på prövningstillstånd i brottmål i hovrätt bör utvidgas,
* undersöka och lämna förslag på olika åtgärder som säkerställer att frihetsberövanden av misstänkta som befinner sig utomlands kan verkställas utan att åtgärden på förhand röjs för den misstänkte, och
* lämna nödvändiga författningsförslag.

Uppdraget ska redovisas senast den 8 juli 2027.
