# Samordnare för att korta vårdköerna i hälso- och sjukvårdenDir. 2026:3

Regeringen uppdrar åt en särskild utredare att, som nationell samordnare, bidra till att den statliga styrningen, kontrollen och uppföljningen stärks och får ett större genomslag när det gäller regeringens arbete med att korta vårdköerna och öka tillgängligheten i hälso- och sjukvården.

Samordnaren ska:

* i samtal med olika aktörer, stärka erfarenhetsutbytet mellan regioner och identifiera hinder för samverkan på regional och nationell nivå.
* identifiera och föreslå kompletterande åtgärder för att korta vårdköerna på såväl regional som nationell nivå samt bidra till att statsbidragen för att korta köerna och öka tillgängligheten används så effektivt som möjligt.

Detta är ett led i att fullfölja slutsatserna av den parlamentariskt sammansatta vård-ansvarskommittén, SOU 2025:62, avseende betydelsen av att stärka statens ansvar för och styrning av hälso- och sjukvården.

Samordnaren ska bland annat

* stödja Regeringskansliet med att följa upp och analysera arbetet med att åtgärda vårdköer på nationell och regional nivå samt identifiera behov av och komma med förslag på kompletterande åtgärder i syfte att driva arbetet framåt,
* identifiera insatser och analysera framgångsfaktorer som bidrar till att korta vårdköerna, samt sprida dessa,
* identifiera åtgärder som på kort sikt kan bidra till att stärka tillgänglig-heten och korta vårdköerna, exempelvis genom innovativ upphandling av ledig kapacitet hos privata vårdgivare, och
* föra dialog med hälso- och sjukvårdens huvudmän, statliga myndigheter, privata vårdgivare och andra aktörer i syfte att identifiera hinder för samverkan på regional respektive nationell nivå som syftar till att korta vårdköerna.
* slutredovisa uppdraget senast den 4 januari 2027.
