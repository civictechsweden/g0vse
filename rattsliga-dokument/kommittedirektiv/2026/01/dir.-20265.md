# En mer ändamålsenlig organisationsform för statliga universitet och högskolorDir. 2026:5

En särskild utredare ska lämna förslag som syftar till att öka ändamålsenligheten i organisationsformen för statliga universitet och högskolor som omfattas av högskolelagen (1992:1434).

En utgångspunkt är att statens styrning av universitet och högskolor ska ge lärosätena goda förutsättningar att utföra sina kärnuppgifter, dvs. utbildning och forskning av hög kvalitet. I arbetet ska såväl lärosätenas behov av ekonomisk och administrativ handlingsfrihet och institutionell autonomi som statens behov av kontroll, styrning och uppföljning av sina medel särskilt beaktas. Arbetet ska bygga vidare på tidigare gjorda utredningar.

Utredaren ska bl.a.

* kartlägga och analysera för- och nackdelar med nuvarande organisationsform,
* som första lösningsmodell lämna förslag på en alternativ organisationsform för statliga universitet och högskolor,
* som andra lösningsmodell lämna förslag på förändringar som kan genomföras för att öka ändamålsenligheten inom ramen för dagens myndighetsform, och
* lämna nödvändiga författningsförslag.

Uppdraget ska redovisas senast den 31 mars 2027.
