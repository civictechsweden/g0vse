# En modern lagstiftning om källskatt på utdelningDir. 2026:6

En särskild utredare ska lämna förslag som säkerställer att rådets direktiv (EU) 2025/50 av den 10 december 2024 om snabbare och säkrare skattelättnad för överskjutande källskatt (här källskattedirektivet) genomförs i svensk rätt.

Förfarande och materiella bestämmelser bör behandlas i ett och samma sammanhang och uppdraget omfattar därför hela regleringen om källskatt på utdelning. Syftet är att uppnå ett modernt, enkelt och förutsägbart regelverk som förenklar gränsöverskridande investeringar, som är förenligt med EU-rätten och som stärker regelverket mot risken för skattebedrägeri och skattefusk.

Utredaren ska bland annat

* föreslå de bestämmelser som krävs för att källskattedirektivet ska genomföras i svensk rätt,
* analysera och föreslå hur regelverket om källskatt på utdelning kan moderniseras ur redaktionellt, språkligt och tekniskt hänseende,
* analysera och föreslå hur förfarandet för källskatt på utdelning kan effektiviseras och föras in i skatteförfarandelagen (2011:1244), och
* lämna nödvändiga författningsförslag.

Uppdraget ska redovisas senast den 13 augusti 2027.
