# Ett mer ändamålsenligt genomförande av de EU-rättsliga kraven på vattenmiljö inom Natura 2000-områdenDir. 2026:7

En särskild utredare ska se över hur de EU-rättsliga kraven på kvaliteten på ytvatten som utgör en del av eller påverkar vattenmiljön i ett Natura 2000område kan genomföras på ett mer ändamålsenligt sätt än i dag.

Syftet med uppdraget är att säkerställa att en verksamhet som påverkar vattenmiljön inom ett Natura 2000-område prövas mot rätt kravnivå.

Utredaren ska bl.a.

* ta ställning till hur de EU-rättsliga kraven på kvaliteten på ytvattenförekomster som utgör del av eller påverkar vattenmiljön i ett Natura 2000-område kan genomföras på ett mer ändamålsenligt sätt än i dag, så att de krav som följer av art-och habitatdirektivet (92/43/EEG) och fågeldirektivet (2009/147/EG) inte utgör en del av miljökvalitetsnormen och så att det inte ställs mer långtgående krav än vad EU-rätten kräver, och
* lämna nödvändiga författningsförslag.

Uppdraget ska redovisas senast den 30 november 2026.
