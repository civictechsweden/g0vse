# Tilläggsdirektiv till Utredningen om en kommunallag för framtiden

Regeringen beslutade den 11 oktober 2012 kommittédirektiv om en modernisering av kommunallagen (dir. 2012:105\). Utredningen om en kommunallag för framtiden (Fi 2012:07\), överlämnade den 28 juni 2013 delbetänkandet Privata utförare – kontroll och insyn (SOU 2013:53\). Uppdraget ska i övrigt slutredovisas senast den 31 mars 2015\. Regeringen ger nu utredningen i uppdrag att, utöver vad som följer av de ursprungliga direktiven, överväga

* om förutsättningarna för den fria kommunala nämndorganisationen behöver förtydligas,
* om de nuvarande rättsliga befogenheterna för kommun och landstingsstyrelsen att styra och samordna verksamheten är tillräckliga,
* om kommunallagen (1991:900\) kan göras mer konkurrensneutral mellan olika utförare av kommunal verksamhet,
* om den kommunala revisionen behöver förstärkas ytterligare,
* behovet av att, genom försökslagstiftning, införa en möjlighet till majoritetsstyre i kommun\- och landstingsstyrelsen, och
* behovet av att bredda utnämningen av styrelseledamöter i kommunala företag.

Utredningen ska lämna de lagförslag övervägandena leder fram till.

I enlighet med de ursprungliga direktiven ska utredningens uppdrag slutredovisas senast den 31 mars 2015\.
