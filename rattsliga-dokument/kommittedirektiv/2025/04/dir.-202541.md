# Insatser för att stärka patientsäkerheten och motverka välfärdsbrottslighet inom hälso- och sjukvården

En särskild utredare ska utreda vilka insatser som behövs i för att stärka patientsäkerheten och motverka välfärdsbrottslighet inom hälso- och sjukvården.

Utredaren ska bland annat:

* kartlägga regionernas möjlighet att ta del av information från privata vårdgivare och ta ställning till om det bör införas en uppgiftsskyldighet för privata vårdgivare till regionerna,
* analysera och ta ställning till om det bör införas tillståndsprövning inklusive ägar- och ledningsprövning inom de delar av hälso- och sjukvården som i dag inte omfattas av tillståndsplikt,
* analysera och ta ställning till om Inspektionen för vård och omsorg (IVO) behöver uppgifter från belastningsregistret och, oavsett ställningstagande i sak, föreslå hur IVO kan ges möjlighet att ta del av uppgifterna,
* analysera och ta ställning till om IVO behöver utökade befogenheter, såsom möjlighet till så kallade testköp, i sin tillsyn över estetiska verksamheter, och
* lämna nödvändiga författningsförslag.

Uppdraget ska redovisas senast den 12 oktober 2026.
