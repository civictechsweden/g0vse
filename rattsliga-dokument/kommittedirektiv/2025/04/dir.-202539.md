# Tilläggsdirektiv till utredningen om En reform av den statliga barn- och ungdomsvården för en trygg och kvalitativ vård

Regeringen utvidgar uppdraget om en översyn av den statliga barn- och ungdomsvårdens i syftar till en reformering av den vården.

Utredaren ska nu även bland annat:

* kartlägga och analysera behovet av att inom den statliga barn- och ungdomsvården kunna ta del av fler uppgifter om barn och unga från andra myndigheter för att kunna bedriva en mer ändamålsenlig, sammanhållen, trygg och säker vård på de särskilda ungdomshemmen,
* kartlägga och analysera behovet av att inom den statliga ungdomsvården kunna behandla fler uppgifter om placerade barn och unga på de särskilda ungdomshemmen för att bättre kunna följa upp verksamhetens resultat och effekter såväl under som efter placering,
* utreda och ta ställning till behovet av förändrade regler om person-uppgiftsbehandling, i form av exempelvis en registerlag och
* lämna nödvändiga författningsförslag.

Utredningstiden förlängs. Uppdraget ska i stället slutredovisas senast den 2 mars 2026. En delredovisning som avser vissa delar i de ursprungliga direktiven ska dock lämnas senast den 6 november 2025.
