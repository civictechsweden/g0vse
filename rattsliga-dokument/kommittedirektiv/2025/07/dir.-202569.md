# Tilläggsdirektiv till Distributionsutredningen 2024Dir. 2025:69

Regeringen beslutade den 29 augusti 2024 kommittédirektiv om distribution av radio- och tv-program i ett nytt medielandskap (dir. 2024:74). Enligt direktiven skulle uppdraget redovisas senast den 30 september 2025.

I utredningens uppdrag ingår bland annat att beskriva förutsättningarna för distribution av radio respektive tv i marknäten under de kommande åren i fråga om finansiering och kostnader, teknik och reglering med särskilt fokus på public service. Med utgångspunkt i den kartläggningen får utredaren nu även i uppdrag att

* analysera om Teracoms samhällsuppdrag är ändamålsenligt utformat
  och vid behov föreslå ändringar av detta,
* analysera och vid behov föreslå ändringar av hur infrastrukturen för och
  driften av marknäten för radio och tv organiseras,
* analysera och vid behov föreslå ändringar av hur infrastrukturen för och
  driften av marknäten finansieras, och
* lämna nödvändiga författningsförslag.

Utredningstiden förlängs. Uppdraget ska i stället redovisas senast den
30 september 2026. Ett delbetänkande som avser delarna i de ursprungliga
direktiven ska dock lämnas senast den 15 december 2025.
