# Förstärkt statlig styrning och stöd inom den sociala barn- och ungdomsvårdenDir. 2025:74

Regeringen uppdrar åt en särskild utredare att se över vårdkedjan för den sociala barn- och ungdomsvården och föreslå hur en nationell stödfunktion för placeringar kan utformas och organiseras. Utredaren ska också föreslå åtgärder för en stärkt individuell planering för barn och unga inom socialtjänsten.

Utredaren ska bland annat:

* kartlägga och analysera vårdkedjan när det gäller placeringar av barn och unga utanför det egna hemmet, både på kommunal och nationell nivå, inklusive utmaningar och möjligheter,
* analysera och föreslå hur en nationell stödfunktion för placeringar kan utformas och organiseras inom ramen för befintlig myndighetsstruktur,
* analysera för- och nackdelar med en ny reglering av planering för barn och unga inom socialtjänsten,
* lämna förslag som tillgodoser barns och ungas behov av en ändamåls-enlig vård som bl.a. är trygg, säker och förutsägbar och ett ändamåls-enligt stöd som uppfyller samma kriterier,
* analysera och föreslå hur frågor om eftervård och utslussning kan bli mer framträdande i den individuella planeringen, och
* lämna nödvändiga författningsförslag.

Uppdraget ska redovisas senast den 16 oktober 2026.
