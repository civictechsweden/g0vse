# Grundlagsskyddet för rätten till ersättning vid rådighetsinskränkningarDir. 2025:70

En parlamentariskt sammansatt kommitté ska utreda vissa delar av egendomsskyddet i regeringsformen. Skyddet för äganderätten och respekten för rådighet över privat egendom är av central betydelse. Kommittén ska överväga om rätten till ersättning vid rådighetsinskränkningar bör ändras. Syftet är att säkerställa att det i grundlag finns en väl avvägd ersättningsreglering som är utformad på ett tydligt sätt.

Kommittén ska

* bedöma om rätten till ersättning vid rådighetsinskränkningar i 2 kap.
  15 § regeringsformen bör ändras, och
* lämna de förslag till grundlagsändringar som kommittén bedömer är
  motiverade.

Kommittén är oförhindrad att i övrigt ta upp frågor om egendomsskyddet i
regeringsformen, om uppdraget ändå kan redovisas i tid.

Uppdraget ska redovisas senast den 17 augusti 2026.
