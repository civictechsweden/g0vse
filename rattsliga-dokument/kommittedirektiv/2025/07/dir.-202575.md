# Tilläggsdirektiv till Kärnkraftsprövningsutredningen (KN 2023:04)Dir. 2025:75

Ändring och förlängd tid för uppdraget.

Regeringen beslutade den 2 november 2023 kommittédirektiv Ny kärnkraft i Sverige – ett andra steg (dir. 2023:155). En särskild utredare ska se över nuvarande regler för att underlätta för ny kärnkraft. Syftet är att nå regeringens målsättning att Sverige senast år 2040 ska ha 100 procent fossilfri elproduktion.

Uppdraget att analysera systemet för omhändertagande av kärnavfall och använt kärnbränsle ändras nu på så sätt

* att utredaren, i den del av uppdraget som avser analys av kärnavfallsavgifter och säkerheter, ska inrikta sig på hur villkoren för avgifter och säkerheter ska tillämpas i samband med att aktörer etablerar sig och avslutar sin verksamhet,
* att samverkan ska ske med Riksgäldskontoret i relevanta delar, och
* att författningsförslag i tillämpliga delar ska lämnas i förhållande till de förslag till ändringar eller ny författning som Riksgäldskontoret avser att lämna.

Utredningstiden förlängs. Enligt de ursprungliga direktiven skulle utredaren redovisa sitt uppdrag senast den 29 augusti 2025. Uppdraget ska i stället redovisas senast den 30 september 2025.
