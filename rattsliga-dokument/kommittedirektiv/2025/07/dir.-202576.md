# Åtgärder för att öka antalet kliniska prövningar och vissa forskningsinitiativ i SverigeDir. 2025:76

Regeringen uppdrar åt en särskild utredare att analysera vilka författningsändringar som behövs för att öka antalet kliniska prövningar och vissa forskningsinsatser i Sverige.

Utredaren ska bland annat:

* analysera och föreslå vem eller vilka som ska ha befogenhet att lämna informerat samtycke till att delta i kliniska prövningar eller i annan medicinsk forskning för en person som varaktigt eller tillfälligt saknar beslutsförmåga,
* analysera och föreslå ytterligare villkor som behöver ställas upp för att annan medicinsk forskning än kliniska prövningar får genomföras med personer som tillfälligt saknar beslutsförmåga,
* analysera och ta ställning till om biologiska prover tagna i Sverige ska kunna tillgängliggöras i utlandet inom ramen för en klinisk prövning utan att proverna ingår i en svensk biobank, och
* lämna nödvändiga författningsförslag.

I uppdraget ingår inte att överväga eller lämna förslag på grundlagsändringar.

Uppdraget ska redovisas senast den senast den 15 juni 2026.
