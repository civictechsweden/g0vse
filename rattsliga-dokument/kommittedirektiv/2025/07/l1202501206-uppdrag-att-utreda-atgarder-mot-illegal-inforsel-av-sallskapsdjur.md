# Uppdrag att utreda åtgärder mot illegal införsel av sällskapsdjurL12025/01206

Regeringskansliet uppdrar åt avdelningschefen Kristina Ohlsson att biträda Landsbygds- och infrastrukturdepartementet med att utreda åtgärder mot illegal införsel av sällskapsdjur.

Utredaren ska:

* analysera behovet av och förutsättningarna för att införa en skyldighet för veterinärer att anmäla misstanke om illegal införsel av sällskapsdjur,
* vid behov föreslå författningsändringar för att säkerställa att veterinärer har möjlighet att lämna sådana uppgifter till Jordbruksverket, Tullverket, Polismyndigheten eller Åklagarmyndigheten,
* analysera behovet av och förutsättningarna för författningsändringar som säkerställer att Tullverket har de befogenheter som krävs för en effektiv kontroll av införsel av sällskapsdjur från andra EU-länder och som bedöms förenliga med EU-rätten, till exempel möjlighet att stoppa transportmedel för att söka efter sällskapsdjur, och lämna nödvändiga författningsförslag, samt
* överväga om det finns andra åtgärder som i övrigt skulle kunna förbättra möjligheterna för berörda myndigheter att identifiera och stävja organiserad smuggling av sällskapsdjur.

Uppdraget ska redovisas senast den 31 mars 2026.
