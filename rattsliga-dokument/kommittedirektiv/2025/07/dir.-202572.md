# Barnets rätt att komma till tals i familjerättsliga frågorDir. 2025:72

En särskild utredare ska analysera hur barnets ställning och stödet till barnet i mål om vårdnad, boende och umgänge kan stärkas. Utredaren ska också överväga om en tillfällig företrädare för barn bör kunna utses i frågor hos socialtjänsten. Syftet med uppdraget är att analysera hur barnets bästa och barnets rätt att komma till tals i familjerättsliga frågor kan tas till vara på ett bättre sätt.

Utredaren ska bland annat

* med beaktande av principen om barnets bästa bedöma om barnets rätt
  till stöd eller att komma till tals kan stärkas,
* ta ställning till om det bör införas en rätt för barnet till ett eget juridiskt
  biträde,
* ta ställning till om barnets rätt till stöd och information hos socialtjänsten och under domstolsprocessen i frågor om vårdnad, boende och umgänge bör förbättras,
* ta ställning till om en tillfällig företrädare för barn bör kunna utses när det gäller insatser för barn inom socialtjänsten och enligt lagen (1993:387) om stöd och service till vissa funktionshindrade, och
* lämna nödvändiga författningsförslag.

Uppdraget ska redovisas senast den 24 augusti 2026.
