# Tilläggsdirektiv till Utredningen om en likvärdig förskola av god kvalitet med obligatorisk språkförskola (U 2024:04)Dir. 2025:102

Ändring i uppdraget och förlängd tid.

Regeringen beslutade den 21 november 2024 kommittédirektiv om att bl.a.
överväga hur det kan införas en obligatorisk språkförskola för barn som
behöver en bättre språkutveckling i svenska (dir. 2024:113). Enligt direktiven
skulle uppdraget redovisas senast den 18 december 2025.

Uppdraget ändras nu så att det även ska

* lämnas förslag om hur det kan upplysas i skollagen om att det följer av
  språklagen att språket i skolväsendet är svenska med de avvikelser som
  anges i skollagen och förordningar som ansluter till den, och
* lämnas nödvändiga författningsförslag.

Utredningstiden förlängs. Uppdraget ska i stället redovisas senast den 11 juni
2026.
