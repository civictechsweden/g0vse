# Tilläggsdirektiv till Utredningen om oberoende granskning av hållbarhetsrapporter samt en översyn av befintliga företagskategorier i årsredovisningslagen (Ju 2025:11)Dir. 2025:110

Uppdraget utvidgas och utredningstiden förlängs.

Regeringen beslutade den 15 maj 2025 kommittédirektiv om oberoende
granskning av hållbarhetsrapporter samt en översyn av befintliga
företagskategorier i årsredovisningslagen (dir. 2025:49). Utredaren ska ta
ställning till vissa redovisningsrättsliga frågor i syfte att skapa större
flexibilitet för företagen, minska deras administrativa börda samt förbättra
deras möjligheter till konkurrens och tillväxt. I uppdraget ingår möjligheter
att föreslå redovisningsrättsliga lättnader för vissa företag, i enlighet med den förenklingsagenda som såväl regeringen som EU bedriver.

Uppdraget utvidgas. Utredaren ska nu även föreslå hur det kommande EUdirektivet om ändring av vissa krav på företagens hållbarhetsrapportering
och tillbörlig aktsamhet för företag i fråga om hållbarhet, i den del direktivet
gäller ändringar i reglerna om företagens hållbarhetsrapportering, ska
genomföras. Utredaren ska även ta ställning till om det finns behov av att
vidta vissa ändringar i den redovisningsrättsliga lagstiftningen i syfte att
möjliggöra ytterligare regelförenkling för företagen.

Utredningstiden förlängs. Uppdraget ska redovisas senast den 29 september 2026. Ett delbetänkande som avser genomförandet av EU-direktivet ska dock redovisas senast den 17 april 2026.
