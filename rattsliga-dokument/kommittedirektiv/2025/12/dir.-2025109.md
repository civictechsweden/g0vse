# Tilläggsdirektiv till Utredningen om genomförande av EU:s direktiv om tillbörlig aktsamhet för företag i fråga om hållbarhetDir. 2025:109

Ändring i uppdraget

Regeringen beslutade den 12 december 2024 kommittédirektiv om genomförande av EU:s direktiv om tillbörlig aktsamhet för företag i fråga om hållbarhet (dir. 2024:123). Genom tilläggsdirektiv som beslutades den 3 juli 2025 förlängdes utredningstiden till den 16 februari 2026 (dir. 2025:73). Inom kort förväntas ett nytt EU-direktiv antas som innebär ändringar bl.a. i fråga om vilka företag som ska åläggas en aktsamhetsplikt i förhållande till mänskliga rättigheter och miljö samt de krav som ställs på företagen när det gäller förfarandet för tillbörlig aktsamhet.

Utredaren ska därför nu även:

* analysera det nya EU-direktivet,
* bedöma i vilken utsträckning svensk rätt uppfyller de krav som direktivet ställer,
* bedöma vilka författningsändringar och andra åtgärder som behövs för att genomföra direktivet på miniminivå i svensk rätt, och
* lämna nödvändiga författningsförslag.

Utredningstiden förlängs. Uppdraget ska i stället redovisas senast den 31 augusti 2026.
