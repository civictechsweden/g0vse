# Tilläggsdirektiv till Kommittén Svenska Unescorådet (U 2012:01)Dir. 2025:108

Ändring i uppdraget och beskrivningen av Svenska Unescorådet.

Regeringen beslutade den 23 december 2011 kommittédirektiv för Kommittén Svenska Unescorådet (dir. 2011:115) (de ursprungliga direktiven). Den 19 december 2013 beslutade regeringen tilläggsdirektiv till Kommittén Svenska Unescorådet (dir. 2013:123) (tilläggsdirektiven från 2013).

Tilläggsdirektiven från 2013 innehåller uppdrag som rör regeringens strategi för Unesco, den s.k. Unescostrategin. Inriktningen för svenskt samarbete med enskilda multilaterala organisationer ska dock numera anges i organisationsinstruktioner som beslutas av Regeringskansliet. De uppdrag som avser regeringens Unescostrategi behöver därför ändras så att de i stället avser organisationsinstruktionen för Sveriges samarbete med Unesco (organisationsinstruktionen för Unesco).

Kommittén ska därför i stället

* bidra till att genomföra den vid var tid gällande organisationsinstruktionen för Unesco, och
* efter att ha rådgjort med berörda parter, vid behov komma in med underlag för revidering av organisationsinstruktionen för Unesco.

En skriftlig rapport ska lämnas vartannat år med start 2028.
