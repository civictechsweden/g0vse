# Åtgärder för att begränsa klimateffekterna av odlingstorv

En särskild utredare ska utreda ändamålsenliga åtgärder för att begränsa
klimateffekterna av odlingstorv. Syftet är att identifiera sådana åtgärder och
att ta fram underlag för att kunna införa åtgärderna.

Utredaren ska bland annat

* föreslå samhällsekonomiskt effektiva åtgärder som kan behövas för att begränsa klimateffekterna av odlingstorv i syfte att nå det långsiktiga klimatmålet till 2045 samt de EU-åtaganden som Sverige har på klimatområdet,
* analysera och beskriva åtgärdernas påverkan på konkurrenskraften för svenska företag och den inhemska livsmedelsförsörjningen,
* bedöma vilka åtgärder som är mest ändamålsenliga, och lämna nödvändiga författningsförslag.

Uppdraget ska redovisas senast den 12 februari 2026.
