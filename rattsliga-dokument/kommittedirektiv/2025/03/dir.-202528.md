# Kriminalisering av deltagande i kriminella sammanslutningar

En särskild utredare ska utreda och föreslå ett särskilt straffansvar för deltagande i en kriminell sammanslutning.

Utredaren ska

* analysera den grundlagsändring som 2023 års fri- och rättighetskommitté föreslagit,
* överväga och, oavsett ställningstagande i sak, lämna förslag som innebär att det införs ett särskilt straffansvar för deltagande i, och samröre med, en kriminell sammanslutning, och
* lämna nödvändiga författningsförslag.

Uppdraget ska redovisas senast den 13 februari 2026.
