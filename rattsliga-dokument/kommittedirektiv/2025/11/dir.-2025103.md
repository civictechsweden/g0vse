# Tydligare ansvar och högre kvalitet i komvuxDir. 2025:103

En särskild utredare ska föreslå åtgärder för att avhjälpa brister i kommunal vuxenutbildning i svenska för invandrare (sfi) och kommunal vuxenutbildning (komvux) i övrigt.

Syftet är att stärka förutsättningarna för att fler elever ska påbörja och slutföra en utbildning av hög kvalitet. Kontrollen av enskilda utbildningsanordnare i komvux ska skärpas och kommunernas ansvar för utbildningen ska tydliggöras.

Utredaren ska bl.a.

* föreslå hur fler elever i sfi kan erbjudas att kombinera sfi med annan utbildning,
* föreslå skärpta krav för att få bedriva komvux på entreprenad,
* analysera varför arbetslösa som har anvisats utbildning i komvux i så liten utsträckning påbörjar och genomför utbildningen och föreslå åtgärder för att fler arbetslösa ska genomgå en reguljär utbildning, och
* lämna nödvändiga författningsförslag.

Uppdraget ska redovisas senast den 15 juni 2027.
