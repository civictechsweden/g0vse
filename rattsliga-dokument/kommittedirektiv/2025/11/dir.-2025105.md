# En ny ordning för personalsäkerhetDir. 2025:105

En särskild utredare ska utreda behovet av vissa ändringar av säkerhetsskyddslagstiftningen. Det försämrade säkerhetspolitiska läget och det intensifierade internationella samarbetet ställer nya krav på skyddet av de mest skyddsvärda verksamheterna. Det finns anledning att särskilt överväga behovet av åtgärder när det gäller systemet för personalsäkerhet och utfärdande av säkerhetsintyg. Syftet med utredningen är att skapa en ändamålsenlig lagstiftning för ett starkt skydd av säkerhetskänslig verksamhet.

Utredaren ska bland annat

* ta ställning till om ett klareringssystem bör införas i Sverige, hur det i så
  fall ska utformas och vilken eller vilka myndigheter som ska fatta
  klareringsbeslut,
* analysera om förfarandet för utlämnande av uppgifter vid registerkontroll vid en säkerhetsprövning behöver ändras och föreslå hur förfarandet i så fall bör se ut,
* ta ställning till om ett klareringsbeslut bör kunna överklagas,
* bedöma vem som ska utfärda säkerhetsintyg och om säkerhetsskyddslagens regler om säkerhetsintyg behöver ändras för att Sverige ska kunna leva upp till kraven på ömsesidigt godkännande av säkerhetsintyg, och
* lämna nödvändiga författningsförslag.

Uppdraget ska redovisas senast den 8 juni 2027.
