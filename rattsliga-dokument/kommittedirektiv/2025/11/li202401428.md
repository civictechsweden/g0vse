# Uppdrag att utreda utformningen av en tillgänglig, hållbar och effektiv veterinär beredskapLI2024/01428

En utredare ges i uppdrag att analysera och lämna förslag till åtgärder för att säkerställa en fungerande beredskap för djursjukvård under jourtid.

Utredaren ska bland annat:

* analysera behovet av och förutsättningarna för att införa en
  skyldighet för veterinärer att hålla beredskap för djursjukvård under
  jourtid,
* analysera behovet av och förutsättningarna för att införa ersättning i
  form av beredskapsbidrag eller liknande ersättning för privata
  aktörers deltagande i beredskap för djursjukvård under jourtid,
* analysera och föreslå andra möjliga åtgärder för att säkerställa en
  fungerande beredskap för djursjukvård under jourtid i alla delar av
  landet,
* föreslå ett eller flera av alternativen, med särskilt beaktande av att
  förslaget är kostnadseffektivt samt vikten av att djurskyddet
  upprätthålls samtidigt som möjligheten att rekrytera och behålla
  kliniskt verksamma veterinärer inte försämras ytterligare,
* lämna nödvändiga författningsförslag.

Uppdraget ska redovisas senast den 31 augusti 2025.
