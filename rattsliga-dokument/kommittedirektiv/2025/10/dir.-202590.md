# Åtgärder för en sund omsorgsmarknadDir. 2025:90

Regeringen uppdrar åt en särskild utredare att föreslå åtgärder som stärker Inspektionen för vård och omsorgs, IVO, och kommunernas möjligheter att motverka oseriösa och kriminella utförare inom omsorgsmarknaden.

Utredaren ska bland annat:

* analysera och ta ställning till behov av åtgärder som stärker seriösa utförares möjligheter och villkor att bedriva verksamhet enligt socialtjänstlagen och lagen om stöd och service till vissa funktionshindrade,
* analysera och ta ställning till om det behövs skärpta krav för tillstånd att bedriva verksamhet och om tillstånd ska kunna återkallas i fler situationer,
* ta ställning till vilka ytterligare uppgifter IVO behöver för en mer effektiv tillsyn och tillståndsprövning och, oavsett ställningstagande i sak, föreslå hur IVO ska kunna ta del av uppgifter från misstankeregistret på ett ändamålsenligt sätt,
* analysera och ta ställning till om det finns behov av straffskärpningar för den som bedriver verksamhet enligt socialtjänstlagen respektive LSS utan tillstånd eller i strid med ett förbud,
* ta ställning till vilka ytterligare uppgifter kommuner behöver för att underlätta en effektiv kontroll av utförare som upphandlas eller ingår i valfrihetssystem såväl före som efter tilldelning,
* vid behov föreslå en mer jämlik och effektiv granskning av verksamhet som bedrivs enligt socialtjänstlagen eller lagen om stöd och service till vissa funktionshindrade, oavsett driftsform, utan att kontrollen mot oseriösa och kriminella utförare försämras,
* lämna nödvändiga författningsförslag och
* redovisa uppdraget senast den 9 februari 2027.
