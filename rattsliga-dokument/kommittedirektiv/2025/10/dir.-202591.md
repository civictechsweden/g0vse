# En åldersgräns till skydd för barns hälsa och trygghet i digitala miljöerdir. 2025:91

Regeringen uppdrar åt en särskild utredare att bland annat analysera förutsättningarna för att införa en åldersgräns för barns användning av sociala medier. Meningen är att stärka skyddet för barns hälsa och trygghet i digitala miljöer.

Utredaren ska bland annat:

* analysera förutsättningarna för att införa en åldersgräns i Sverige för barns användning av sociala medier,
* analysera och ta ställning till om det, med hänsyn tagen till grundläggande fri- och rättigheter, bör införas en åldersgräns för barns användning av sociala medier, och om möjligt föreslå en sådan åldersgräns
* om det inte bedöms möjligt att lämna förslag på en åldersgräns för sociala medier, analysera förutsättningarna för att höja åldern för när barn kan lämna samtycke till att deras personuppgifter behandlas för informationssamhällets tjänster och lämna sådana författningsförslag,
* följa det arbete med åldersverifiering som initierats inom EU,
* senast den 12 juni 2026 redovisa uppdraget om en åldersgräns för att använda sociala medier eller höjd ålder för när barn kan lämna samtycke till att deras personuppgifter behandlas för informationssamhällets tjänster,
* senast den 14 november 2026 redovisa övriga delar.
