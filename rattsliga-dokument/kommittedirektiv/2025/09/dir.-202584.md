# Tilläggsdirektiv till Sanningskommissionen för det samiska folket (Ku 2021:02)Dir. 2025:84

Förlängd tid för uppdraget.

Regeringen beslutade den 3 november 2021 kommittédirektiv om kartläggning och granskning av den politik som förts gentemot samerna i ett historiskt perspektiv och dess konsekvenser för det samiska folket (dir. 2021:103). Uppdraget skulle slutredovisas senast den 1 december 2025.

Utredningstiden förlängs. Uppdraget ska i stället redovisas senast den 1 oktober 2026.

Kommissionens uppdrag är avgränsat i förhållande till den numera avvecklade Renmarkskommitténs uppdrag (LI2024/02394). Arbetet med att tillsätta en ny utredning av rennäringslagen (1971:437) pågår i Regeringskansliet. Avgränsningen av kommissionens uppdrag ska därför kvarstå. Det ingår följaktligen inte heller fortsättningsvis i kommissionens uppdrag att kartlägga och analysera vilken rätt till renskötsel och därtill knutna rättigheter som samer har och har haft och inte heller att föreslå författningsändringar inom de områden som omfattas av de direktiv som har gällt för Renmarkskommittén (dir. 2021:35 och dir. 2022:58).
