# Genomförande av direktiv om inrättande av EU-intyg om funktionsnedsättning och EU-parkeringstillstånd för personer med funktionsnedsättningDir. 2025:88

Regeringen uppdrar åt en särskild utredare att analysera och ta ställning till hur två EU-direktiv ska genomföras i Sverige.

De EU-direktiv som omfattas är:

* Europaparlamentets och rådets direktiv 2024/2841 av den 23 oktober 2024 om inrättande av EU-intyget om funktionsnedsättning och EU-parkeringstillståndet för personer med funktionsnedsättning samt
* Europaparlamentets och rådets direktiv 2024/2842 av den 23 oktober 2024 om utvidgning av direktiv (EU) 2024/2841 till att omfatta tredjelandsmedborgare som är lagligen bosatta i en medlemsstat.

Utredaren ska bland annat

* analysera och föreslå vilka myndigheter eller organ som ska ansvara för att besluta, utfärda, förnya och återkalla EU-intyget respektive EU-parkeringstillståndet,
* analysera vilken personuppgiftsbehandling som kommer att ske med anledning av förslagen samt göra en integritetsanalys,
* bedöma vilka författningsändringar och andra åtgärder som behövs för att genomföra direktivet,
* lämna nödvändiga författningsförslag och förslag på andra åtgärder samt
* redovisa uppdraget senast den 15 augusti 2026.
