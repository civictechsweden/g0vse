# Tilläggsdirektiv till Utredningen om straffrättsliga åtgärder mot korruption och tjänstefel (Ju 2024:02)

Ändring i uppdraget.

Regeringen beslutade den 1 februari 2024 kommittédirektiv om straffrättsliga åtgärder mot korruption och tjänstefel (dir. 2024:14).

Enligt kommittédirektiven ska utredaren bl.a. utvärdera tillämpningen av 2012 års reform avseende korruptionsbrotten och ta ställning till om den straffrättsliga lagstiftningen är effektiv och modern eller om det finns behov av förändringar och lämna nödvändiga författningsförslag. Utredaren ska även bedöma vilka författningsändringar eller andra åtgärder som behövs för att anpassa svensk rätt till det nya EU-direktivet om bekämpning av korruption. Förhandlingarna inom EU om det nya EU-direktivet om bekämpning av korruption har tagit längre tid än vad som kunde förväntas när kommittédirektiven beslutades och pågår fortfarande. Uppdraget ändras nu på så sätt att utredaren inte längre ska bedöma vilka författningsändringar eller andra åtgärder som behövs för att anpassa svensk rätt till det nya EU-direktivet om bekämpning av korruption.

Utredningstiden ligger fast. Uppdraget ska alltså redovisas senast
den 25 juli 2025.
