# Förtydligat ansvar för stöd till avhoppare och förstärkt kontroll av externa aktörer som bedriver avhopparverksamhet

Regeringen uppdrar åt en särskild utredare att se över stödet till avhoppare från organiserad brottslighet. Meningen är att säkerställa att avhoppare får stöd och insatser som är ändamålsenliga och av god kvalitet samt att förhindra att offentliga medel går till oseriösa och kriminella aktörer.

Utredaren ska bland annat:

* kartlägga kommunernas avhopparverksamheter och vilka insatser, inklusive boendeinsatser, som erbjuds avhoppare med och utan skyddsbehov,
* kartlägga vilka insatser till avhoppare, med och utan skyddsbehov, kommunerna upphandlar från externa aktörer, i vilken omfattning de gör det och vilka de externa aktörerna som upphandlas är,
* analysera och ta ställning till om det bör införas en särskild reglering i socialtjänstlagen i fråga om gruppen avhoppare eller verksamhet som riktar sig till avhoppare och hur en sådan verksamhet i så fall ska definieras i lagen,
* kartlägga hur kommunerna följer upp och kontrollerar de insatser de upphandlar, beskriva och analysera behovet av ytterligare kvalitets-säkring och kontroll samt hur omfattande behovet är,
* analysera och ta ställning till hur kvaliteten och kontrollen av externa aktörer som utför insatser och bedriver avhopparverksamhet kan tillståndsplikt, certifiering, eller skärpt regelverk rörande kommunernas upphandling av dessa insatser, och lämna nödvändiga författningsförslag.

Uppdraget ska redovisas senast den 6 november 2026.
