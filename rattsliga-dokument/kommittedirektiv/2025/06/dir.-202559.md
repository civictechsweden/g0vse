# Ett reformerat strandskydd

En särskild utredare ska analysera strandskyddsbestämmelserna och föreslå ändringar för att reformera strandskyddet med inriktningen att öka möjligheterna att bygga nära vatten.

Utredaren ska bl.a.

* föreslå hur regelverket bör utformas för att ytterligare reformera strandskyddet med inriktning att öka möjligheterna för bebyggelse nära stränder,
* analysera och ta ställning till hur kommunerna kan ges en större roll i frågor som rör strandskydd,
* analysera om bestämmelserna om strandskydd hindrar en ändamålsenlig utformning av totalförsvaret och ta ställning till om åtgärder som behövs för totalförsvaret helt eller delvis bör undantas från strandskyddsförbuden, och
* lämna nödvändiga författningsförslag.

Uppdraget ska redovisas senast den 30 juni 2026.
