# Oberoende granskning av hållbarhetsrapporter samt en översyn av befintliga företagskategorier i årsredovisningslagenDir. 2025:49

En särskild utredare ska ta ställning till vissa redovisningsrättsliga frågor i syfte att skapa större flexibilitet för företagen, minska deras administrativa börda samt förbättra deras möjligheter till konkurrens och tillväxt. I uppdraget ingår möjligheter att föreslå redovisningsrättsliga lättnader för vissa företag, i enlighet med den förenklingsagenda som såväl regeringen som EU bedriver.

Utredaren ska bland annat

* belysa för- och nackdelarna med en ordning som tillåter oberoende granskare av hållbarhetsrapporter,
* ta ställning till om det finns ett behov av att införa en ordning som tillåter oberoende granskare av hållbarhetsrapporter,
* analysera och ta ställning till om det finns ett behov av fler företags- och
  koncernkategorier i årsredovisningslagen,
* ta ställning till om tröskelvärdena i årsredovisningslagen bör höjas,
* lämna nödvändiga författningsförslag.

Uppdraget ska redovisas senast den 29 maj 2026.
