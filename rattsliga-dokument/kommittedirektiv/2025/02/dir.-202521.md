# Genomförande av direktivet om bekämpning av våld mot kvinnor och våld i nära relationer

En särskild utredare ska överväga vilka åtgärder som krävs för att i svensk rätt genomföra Europaparlamentets och rådets direktiv (EU) 2024/1385 av den 14 maj 2024 om bekämpning av våld mot kvinnor och våld i nära relationer.

Utredaren ska bl.a.

* analysera direktivet om bekämpning av våld mot kvinnor och våld i nära
  relationer,
* bedöma om, och i så fall vilka åtgärder som krävs för att genomföra
  direktivet, och
* lämna nödvändiga författningsförslag.

Uppdraget ska redovisas senast den 27 maj 2026.
