# Hemliga och preventiva tvångsmedel – en effektiv och tydlig reglering

En särskild utredare ges i uppdrag att göra en rättslig och systematisk översyn av reglerna om hemliga och preventiva tvångsmedel i syfte att åstadkomma en mer effektiv och tydlig reglering och att förbättra möjligheterna att använda tvångsmedlen i brottsbekämpningens olika faser.

Utredaren ska bl.a.

* utvärdera tillämpningen av de utökade möjligheterna att använda
  hemliga och preventiva tvångsmedel och kartlägga den nytta som dessa
  inneburit för brottsbekämpningen i stort,
* ta ställning till om de under viss tid utökade möjligheterna att använda
  preventiva tvångsmedel, vilka bl.a. innebär att hemlig avlyssning och
  övervakning kan användas för att förhindra särskilt allvarlig brottslighet
  inom kriminella nätverk, ska fortsätta att gälla utan tidsbegränsning,
* göra en analys av den samlade regleringens konsekvenser för den
  personliga integriteten,
* analysera behovet och nyttan av samt föreslå en möjlighet att störa och
  avbryta pågående brott eller brottslig verksamhet i cybermiljö, eller vidta
  andra jämförbara åtgärder i sådan miljö, i syfte att förbättra de
  brottsbekämpande myndigheternas samlade förmåga att ingripa mot
  sådan brottslighet, och
* lämna nödvändiga författningsförslag och vid behov förslag på andra åtgärder.

Uppdraget ska redovisas senast den 29 maj 2026.
