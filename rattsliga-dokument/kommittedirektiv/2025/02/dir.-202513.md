# Genomförande av två EU-direktiv för att främja en mer hållbar konsumtion

En särskild utredare ska analysera EU-direktiven om gemensamma regler för att främja reparation av varor och om mer konsumentmakt i den gröna omställningen, och föreslå de författningsändringar som behövs för att genomföra dem i svensk rätt.

Utredaren ska bland annat

* analysera de nya EU-direktiven och ta ställning till hur de bör
  genomföras i svensk rätt,
* föreslå vilken eller vilka myndigheter som bör ansvara för att upprätta
  ett nationellt avsnitt i den europeiska onlineplattformen, alternativt en
  nationell plattform, enligt direktivet om gemensamma regler för att
  främja reparation av varor, och
* lämna nödvändiga författningsförslag.

Uppdraget ska redovisas senast den 15 december 2025.
