# Nationell samordning av försörjningsberedskapen

En särskild utre­dare ska analysera och föreslå en funktion med ansvar för natio­nell sam­ordning av försörj­nings­bered­skapen samt utreda principer och former för finansi­ering av sam­hällets försörj­nings­bered­skap. Förslagen ska syfta till att stärka Sveriges förmåga att upprätt­hålla en nödvändig försörj­ning vid freds­tida kris­situa­tioner, höjd bered­skap och ytterst krig.

Utredaren ska bl.a.

* analysera och föreslå vilka uppgifter en funktion med ansvar för nationell sam­ordning av försörj­nings­bered­skapen ska ha samt hur denna funktion ska för­hålla sig till vissa andra aktörer med ansvar eller bety­delse för försörj­nings­bered­skapen,
* analysera och föreslå hur funktionen ska organi­seras och finansieras,
* analysera och föreslå ändamåls­enliga och över­gripande principer och förut­sätt­ningar för för­del­ning av ansvar mellan det allmänna och näringslivet,
* pröva möjlig­heten att finansi­era sam­hällets försörj­nings­bered­skap med avgifter, analysera för\- och nackdelar med andra former av finansi­ering, samt föreslå principer och former för finansi­ering av sam­hällets för­sörj­nings­bered­skap,
* utarbeta nöd­vändiga författ­nings­förslag.

Uppdraget ska redovisas senast den 31 maj 2023\.
