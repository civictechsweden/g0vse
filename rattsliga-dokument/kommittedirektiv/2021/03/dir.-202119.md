# Innehållsvillkor för public service på internet och ordningen för beslut vid förhandsprövning

En särskild utredare ska föreslå hur villkor för public service\-innehåll på internet kan ställas upp och se över möjligheterna att ändra befintlig ordning för beslut vid förhandsprövning av nya tjänster hos public service\-företagen.

Utredaren ska bl.a.

* med utgångspunkt i de ändringar i yttrandefrihetsgrundlagen som föreslås av 2018 års tryck\-och yttrandefrihetskommitté föreslå hur villkor för public service\-innehåll på internet kan ställas upp,
* bedöma vilka av de nuvarande innehållsvillkor som gäller för public service\-företagens sändningar i marknätet som är lämpliga att ställa upp för deras verksamhet på internet,
* analysera om granskning av public service\-innehåll på internet utifrån de nya innehållsvillkoren kräver ändringar i granskningsnämnden för radio och tv:s uppdrag,
* föreslå hur innehållsvillkor för verksamheten på internet ska följas upp vid den årliga uppföljningen av public service\-uppdraget, och
* analysera möjligheterna att ändra befintlig ordning för det slutliga
beslutet vid en förhandsprövning.

Uppdraget ska redovisas senast den 15 februari 2022\.
