# Ett förbättrat resegarantisystem

En särskild utredare ska se över det svenska resegarantisystemet. Syftet är att utvärdera om det nuvarande systemet fungerar ändamålsenligt, särskilt med hänsyn till hur spridningen av sjukdomen covid\-19 påverkat resemarknaden.

Utredaren ska bland annat:

* utvärdera om det nuvarande resegarantisystemet ger resenärer ett
tillräckligt skydd vid inställda paketresor, och bedöma om det finns
skäl att utvidga systemet till att omfatta även situationer där en resa
ställs in av andra skäl än paketresearrangörens insolvens,
* bedöma om det finns skäl att reformera resegarantisystemet för att
möjliggöra att det tas i anspråk för stöd åt paketreseföretag som
saknar medel att återbetala resenärer vid inställda resor,
* ta ställning till om det finns skäl att införa ett resegarantisystem även
för reguljära flygresor,
* om utredaren bedömer att det finns skäl att förändra det nuvarande
resegarantisystemet, lämna förslag på hur systemet bör utformas och
förvaltas, och
* föreslå nödvändiga författningsändringar.


Uppdraget ska redovisas senast den 22 juni 2023\.
