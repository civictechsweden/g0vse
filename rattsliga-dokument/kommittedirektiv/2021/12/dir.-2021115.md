# Bolaget som brottsverktyg

En särskild utredare ska över­väga och föreslå åtgärder som syftar till att motverka att aktie­bolag och andra företag används för att begå brott och andra oegent­ligheter.

I uppdraget ingår bl.a. att

* redovisa de för\- och nack­delar som finns med nuva­rande undan­tag från revisions­plikten för små aktie­bolag respek­tive en åter­införd revisions­plikt för sådana bolag samt föreslå de författ­nings­änd­ringar som skulle krävas vid ett even­tuellt åter­införande,
* utreda om Bolags­verkets kontrol­lerande roll bör utökas i ett brotts­före­byggande syfte,
* ta ställning till hur en skyldig­het att upprätta och ge in års\- och koncern­redovis­ningen i ett elektro­niskt format bör utformas och vilka företag som bör omfattas,
* bedöma om det bör införas en särskild straff­bestäm­melse om bolags­kapning,
* analysera för\- och nack­delar med reglerna om tvångs­likvidation vid kapital­brist i aktie­bolag, och
* föreslå de författ­nings­ändringar som behövs.

Uppdraget ska, i den del som avser års­redo­vis­ningar i elektro­niskt format, redovisas i form av en prome­moria senast den 22 december 2022\. I övriga delar ska upp­draget redovisas senast den 22 juni 2023\.
