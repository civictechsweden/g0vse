# Undantag från avfallsskatt och avfallsförbränningsskatt

En särskild utredare ska analysera om det är lämpligt att införa ytterligare undantag från avfallsskatten och avfallsförbränningsskatten.

Utredaren ska bl.a.

* ta ställning till om det finns behov av att införa ytterligare undantag i
avfallsförbränningsskatten för att främja syftet med skatten,
* lämna ett författningsförslag som undantar visst sekundäravfall från avfallsförbränningsskatten,
* ta ställning till om det finns behov av att genomföra ändringar i avfallsskattelagen för att främja giftfria kretslopp och återvinning av material och resurser genom ett undantag för visst sekundäravfall,
* ta ställning till hur eventuella undantag förhåller sig till EU\-rätten, med utgångspunkt i att ett undantag inte ska stå i strid med EU\-rätten, speciellt inte reglerna om statsstöd, och
* lämna nödvändiga författningsförslag.

Uppdraget ska redovisas senast den 28 februari 2022\.
