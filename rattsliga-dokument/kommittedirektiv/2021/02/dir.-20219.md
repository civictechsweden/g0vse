# Säkerhetsprövning av totalförsvarspliktiga

En särskild utredare ska se över regleringen om säkerhetsprövning enligt
säkerhetsskyddslagen av sådana totalförsvarspliktiga som ska tjänstgöra i
säkerhetskänslig verksamhet med stöd av lagen om totalförsvarsplikt.

Syftet är att analysera och klargöra vilken eller vilka myndigheter som bör ansvara för och genomföra säkerhetsprövningen av totalförsvarspliktiga samt se till att säkerhetsprövningen kan genomföras på ett ändamålsenligt och effektivt sätt. Uppdraget syftar också till att säkerställa att kravet på samtycke till registerkontroll och särskild personutredning enligt säkerhetsskyddslagen inte urholkar de skyldigheter som följer av lagen om totalförsvarsplikt.

Uppdraget ska redovisas senast den 16 augusti 2021\.
