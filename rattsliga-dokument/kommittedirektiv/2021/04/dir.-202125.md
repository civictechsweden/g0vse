# En ny myndighet för uppföljning och utvärdering av totalförsvaret

En utredare ska göra de överväganden och lämna de förslag som behövs för att regeringen i början av 2022 ska kunna tillsätta en organisationskommitté med uppdrag att inrätta en ny myndighet för uppföljning och utvärdering av verksamheten i totalförsvaret. Den nya myndigheten ska vara anslagsfinansierad och inrättas den 1 januari 2023\.

Utredaren ska bland annat:

* precisera vilka uppgifter som den nya myndigheten ska ansvara för,
* föreslå myndighetens ledningsform,
* föreslå i vilken omfattning regeringen ska kunna lägga särskilda uppdrag på myndigheten,
* lämna nödvändiga författningsförslag i den utsträckning utredaren lämnar förslag som påverkar gällande rätt.

Uppdraget ska redovisas senast den 31 december 2021\.
