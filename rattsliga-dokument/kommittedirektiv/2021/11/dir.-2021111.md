# Tilläggsdirektiv till utredningen Vissa frågor om statligt anställdas rättsställning

Regeringen beslutade den 19 november 2020 kommittédirektiv om vissa frågor om statligt anställdas rättsställning (dir. 2020:120). Uppdraget utvidgas genom att utredaren ska analysera och lämna förslag på vissa ändrade anställningsvillkor för myndighetschefer. Utredaren ska bland annat överväga en ordning för att justera myndighetschefens lön i samband med förflyttning. Utredaren ska även analysera hur ändringar i dessa villkor kan påverka attraktiviteten i uppdraget som myndighetschef.

Utredningen ska vidare analysera om Statens ansvarsnämnd ska fortsätta att pröva disciplinärenden som gäller professorer eller om den prövningen i stället ska göras av universitetet eller högskolan där professorn är anställd.

Uppdraget skulle ha redovisats den 19 november 2021. Ny tid för redovisning är den 28 februari 2022.
