# Tilläggsdirektiv till Utredningen om tillgång till vaccin mot covid-19

Uppdraget ändras och förlängs.

Uppdraget ändras bland annat enligt följande:

− Utredaren ska inte längre, efter att en delredovisning har lämnats, arbeta med uppdragen i de ursprungliga direktiven. Det innebär att utredaren
ska avsluta uppdraget att identifiera intressanta vaccinutvecklingsprojekt
och i dialog med berörda vaccinutvecklare bevaka projektens framskridande, uppdraget att identifiera strategiska vägval för att skapa
förutsättningar för en nationell tillgång till vaccin mot covid\-19, samt
uppdraget att verka för att Sveriges agerande vad gäller tillgång till
vaccin mot covid\-19 sker på ett sätt som bidrar till och är samordnat
med internationella processer.
− Utredaren ska i stället verka för att säkra Sveriges tillgång till vaccin mot covid\-19 bland annat genom EU\-gemensamma förhandlingar och
identifiera möjligheter att avyttra vaccin mot covid\-19\.

Utredningstiden förlängs. Uppdraget ska i stället slutredovisas senast den 30 juni 2023\.
