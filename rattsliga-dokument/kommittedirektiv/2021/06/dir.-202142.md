# En hållbar och långsiktigt välfungerande hälso- och sjukvård för djur

En särskild utredare ska göra en översyn av lagstiftningen om djurens hälso\- och sjukvård och annan veterinär verksamhet och undersöka vilka åtgärder som behöver vidtas i syfte att säkerställa en hållbar och långsiktigt välfungerande hälso\- och sjukvård för djur.

Utredaren ska bland annat

* föreslå åtgärder för att säkerställa att det statliga åtagandet inom veterinär service och vid utbrott av smittsamma djursjukdomar ska kunna utföras på ett ändamålsenligt sätt
* undersöka hur verksamheten inom djurens hälso\- och sjukvård har påverkats av den behörighetsreglering som infördes 2010
* analysera det framtida resursbehovet av olika yrkeskategorier inom djurens hälso\- och sjukvård
* utarbeta de författningsförslag som krävs för införandet av verksamhetstillsyn inom djurens hälso\- och sjukvård.

Uppdraget ska redovisas senast den 3 oktober 2022\.
