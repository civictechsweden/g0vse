# Underrättelseinhämtning för vissa polisiära behov

Mot bakgrund av att Försvarets radioanstalt endast kommer att bedriva signalspaning i försvarsunderrättelseverksamhet enligt den inriktning som regeringen, Regeringskansliet och Försvarsmakten bestämmer, uppdras åt en särskild utredare att
- kartlägga Säkerhetspolisens och Rikskriminalpolisens behov av underrättelser om utländska förhållanden,
- utreda hur detta behov ska kunna tillgodoses på ett rättssäkert och effektivt sätt, och
- lämna fullständiga författningsförslag i frågan.
Utredaren ska redovisa uppdraget senast den 30 juni 2009.
