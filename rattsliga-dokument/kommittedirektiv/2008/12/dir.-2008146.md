# Inrättandet av ett nytt universitet som omfattar verksamheterna vid Växjö universitet och Högskolan i Kalmar

En organisationskommitté ska förbereda och genomföra inrättandet av ett nytt universitet, Linnéuniversitetet, som ska omfatta de nuvarande verksamheterna vid Växjö universitet och Högskolan i Kalmar. Kommittén ska vidta de åtgärder som krävs för att det nya universitetet ska kunna inleda sin verksamhet den 1 januari 2010. Ovanstående gäller med förbehåll för riksdagens kommande beslut med anledning av regeringens förslag i budgetpropositionen för 2009 (prop. 2008/09:1, utg.omr.16).
Uppdraget ska redovisas senast den 1 mars 2010.
