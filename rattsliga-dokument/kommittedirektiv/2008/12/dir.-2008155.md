# Rekrytering från rättsväsendet till internationella uppdrag

Sverige har som målsättning att vara en aktiv internationell aktör som tar ett stort ansvar i bland annat freds- och säkerhetsfrämjande insatser. En särskild utredare tillkallas för att utreda dels organisatoriska frågor beträffande det svenska rättsväsendets deltagande i internationella uppdrag och insatser, dels jurisdiktionsfrågor relaterade till svensk civil personals deltagande i sådana sammanhang.
