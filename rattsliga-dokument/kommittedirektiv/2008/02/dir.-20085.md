# Bildandet av Specialpedagogiska skolmyndigheten

En särskild utredare ska förbereda och genomföra bildandet av en ny myndighet med samlat ansvar för specialpedagogiskt stöd samt för utbildning i specialskolan m.m. Den nya myndighetens namn ska vara Specialpedagogiska skolmyndigheten. Uppdraget gäller med förbehåll för riksdagens kommande beslut med anledning av regeringens förslag i propositionen Nya skolmyndigheter (prop. 2007/08:50).
Utredaren ska bland annat. bemanna myndigheten samt föreslå verksamhetsmål och anslagsfördelning.
Utredaren ska även vidta de åtgärder som i övrigt krävs för att den nya myndigheten ska kunna inrättas den 1 juli 2008.
