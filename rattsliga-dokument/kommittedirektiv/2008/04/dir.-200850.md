# Tilläggsdirektiv till utredningen om översyn av vissa frågor i plan- och bygglagstiftningen

Utredaren har tidigare fått i uppdrag att se över vissa frågor i plan\- och bygglagstiftningen (se dir. 2007:136\). Det uppdraget utökas med dessa direktiv.

Utredaren ska också utreda möjligheten att i viss utsträckning begränsa tillämpningsområdet för lagen (1993:320\) om byggfelsförsäkring m.m. Utredaren ska därvid utreda och analysera frågan om kravet på byggfelsförsäkring enligt den lagen bör inskränkas i fråga om byggnadsarbeten där konsumenten/byggherren utför mer omfattande arbeten själv. Utredaren ska i samband med uppdraget analysera och lämna förslag på hur termen självbyggare lämpligen ska definieras.
