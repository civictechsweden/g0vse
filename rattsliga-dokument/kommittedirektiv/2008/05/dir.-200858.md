# Uppdrag att avveckla Statens räddningsverk, Krisberedskapsmyndigheten och Styrelsen för psykologiskt försvar

En särskild utredare ska ansvara för avvecklingen av Statens räddningsverk, Krisberedskapsmyndigheten och Styrelsen för psykologiskt försvar. Myndigheterna ska läggas ned den 31 december 2008\. Utredaren ska från och med den 1 januari 2009 ansvara för att genomföra avvecklingen. Utredaren ska under 2008 förbereda avvecklingen i samarbete med de berörda myndigheterna.

Uppdraget gäller med förbehåll för riksdagens kommande beslut med anledning av regeringens förslag i propositionen Stärkt krisberedskap \- för säkerhets skull (prop. 2007/08:92\).
