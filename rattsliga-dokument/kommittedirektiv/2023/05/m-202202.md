# Tilläggsdirektiv till Regeringsprövningsutredningen

Regeringen beslutade den 7 april 2022 kommittédirektiv om regeringens roll som prövningsmyndighet i en modern och effektiv miljöprövning (dir. 2022:26).

Utredningen får nu även i uppdrag att bland annat

* analysera, överväga och om lämpligt föreslå under vilka ytterligare
  omständigheter som regeringen bör ha möjlighet att pröva frågor om
  tillstånd enligt miljöbalken,
* analysera och föreslå ett genomförande som möjliggör införande av
  undantagen i artikel 1.3 och 2.4 i MKB-direktivet,
* föreslå ett bemyndigande för regeringen att meddela föreskrifter om
  avgifter för prövning och tillsyn enligt lagen om Sveriges ekonomiska
  zon,
* utreda om regeringen bör pröva ärenden om Natura 2000-tillstånd för
  vissa verksamheter i Sveriges ekonomiska zon, och
* lämna nödvändiga författningsförslag.

Utredningstiden förlängs. Uppdraget ska i stället redovisas senast den 31 oktober 2023.
