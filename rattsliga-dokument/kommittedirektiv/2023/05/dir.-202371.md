# Tilläggsdirektiv till Utredningen om lustgas och vissa frågor inom alkohol- och tobaksområdet (S 2022:14)

Regeringen uppdrar åt Utredningen om lustgas och vissa frågor inom alkohol- och tobaksområdet att bredda utredningen. Dessutom förlänger regeringen utredningstiden.

Utredningen om lustgas och vissa frågor inom alkohol- och tobaksområdet får nu i uppdrag att även:

* analysera och ta ställning till om utformningen av förvaringsförbudet för alkoholdrycker och alkoholdrycksliknande preparat bör ändras,
* analysera och ta ställning till om det ska införas ett förvaringsförbud för tobaksvaror och nikotinprodukter, och
* om det bedöms lämpligt, lämna nödvändiga författningsförslag.

Regeringen förlänger utredningstiden. Uppdraget ska redovisas senast den 31 mars 2024.
