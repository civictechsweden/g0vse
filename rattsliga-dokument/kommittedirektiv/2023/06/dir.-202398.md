# Stärkt medicinsk kompetens i kommunal hälso- och sjukvård

Den medicinska kompetensen i kommunal hälso\- och sjukvård bör stärkas.
En särskild utredare ska därför lämna förslag som stärker kommunernas
möjligheter att säkra tillgången till läkare i kommunal hälso\- och sjukvård.

Utredaren ska också föreslå åtgärder för att skapa bättre förutsättningar för
personal\- och kompetensförsörjningen inom den kommunala hälso\- och
sjukvården. Utredningen tillsätts mot bakgrund av Tidöavtalet, som är en
överenskommelse mellan Sverigedemokraterna, Moderaterna,
Kristdemokraterna och Liberalerna.

Utredaren ska bl.a.

* analysera och redogöra för kommunernas nuvarande förutsättningar att
anlita läkare på regionernas bekostnad och effektiviteten i nuvarande
system,
* föreslå en ordning där kommuner kan anställa läkare,
* analysera och föreslå åtgärder för hur det ska bli mer attraktivt för läkare
och andra relevanta legitimerade yrkesutövare att arbeta i den
kommunala hälso\- och sjukvården, och
* lämna nödvändiga författningsförslag.


Uppdraget ska redovisas senast den 1 november 2024\.
