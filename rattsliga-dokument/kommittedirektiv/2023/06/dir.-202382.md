# Anpassning av svensk rätt till EU:s avskogningsförordning

En särskild utredare ska lämna förslag för att anpassa svensk rätt till EU:s
avskogningsförordning. Förslagen ska syfta till att regelverket följs på ett
kostnadseffektivt och rättssäkert sätt och att hela Sverige kan anses vara ett
lågriskland i förordningens mening, samtidigt som administrativa kostnader
minimeras och jord- och skogsbrukets konkurrenskraft upprätthålls.

Förslaget i deluppdraget Vilka myndigheter bör utses till behöriga myndigheter? ska redovisas i ett delbetänkande senast 17 november 2023. I övrigt ska uppdraget redovisas 14 februari 2025. I slutredovisningen kan utredaren, om fördjupade analyser motiverar det, föreslå ändringar av sina tidigare förslag i delbetänkandet.
