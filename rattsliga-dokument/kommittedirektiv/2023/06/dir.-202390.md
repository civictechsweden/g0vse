# Översyn av Ekobrottsmyndigheten – förbättrade förutsättningar att bekämpa den ekonomiska brottsligheten

En särskild utredare ska göra en översyn av Ekobrotts­myndig­hetens förutsätt­ningar att bekämpa den ekono­miska brotts­ligheten. Syftet är att ta ställning till vilka åtgärder som behövs för att förbättra och effekti­visera arbetet mot den ekonomiska brotts­ligheten.

Utredaren ska bland annat

* förutsättningslöst analysera och utvärdera Ekobrotts­myndighetens uppdrag och konstruktion,
* analysera och klargöra gräns­dragningen mellan Ekobrotts­myndigheten och Polis­myndig­heten när det gäller myndig­heternas under­rättelse­verksamhet och överväga om Ekobrotts­myndigheten ska ha ett eget uppdrag att kunna bedriva under­rättelse­verksamhet,
* analysera och ta ställning till om och i så fall på vilket sätt Ekobrotts­myndigheten bör få tillgång till ytter­ligare register som andra myndigheter förfogar över,
* bedöma om ytterligare brotts­utredande myndig­heter ska ha möjlighet att bistå Kronofogde­myndigheten vid utmätning på distans,
* analysera för\- och nackdelar med ett helt admi­nistrativt sanktions­system för bokförings­brott bestående i försenad årsredo­visning och ta ställning till om ett sådant system bör införas,
* analysera och ta ställning till om det fort­farande finns behov av regler om rekonven­tions­talan, och
* lämna förslag till de organisa­toriska förändringar och författnings­ändringar som utredaren bedömer är motiverade.

Uppdraget ska redovisas senast den 22 februari 2025\.
