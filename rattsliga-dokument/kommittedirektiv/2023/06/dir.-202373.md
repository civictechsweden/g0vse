# Ett helt eller delvis statligt huvudmannaskap för hälso- och sjukvården

Regeringen uppdrar åt en parlamentariskt sammansatt kommitté att ta fram beslutsunderlag som gör det möjligt att stegvis och långsiktigt införa ett helt eller delvis statligt huvudmannaskap för hälso\- och sjukvården.

Uppdraget omfattar endast den regionalt finansierade hälso\- och sjukvården och därmed inte huvudmannaskapet för den kommunalt finansierade hälso\- och sjukvården.

Kommittén ska bland annat:

* analysera och belysa för\- och nackdelar med ett helt eller delvis statligt huvudmannaskap för hälso\- och sjukvården,
* lämna förslag som säkerställer ett mer effektivt hälso\- och sjukvårdssystem som utgår från patienter och tar hänsyn till medarbetares behov,
* föreslå en genomförandeplan med tidsplan för hur staten stegvis och långsiktigt helt eller delvis kan ta över huvudmannaskapet för hälso\- och sjukvården, och
* inom ramen för genomförandeplanen, identifiera vilka åtgärder som krävs för att genomföra kommitténs förslag.

I uppdraget ingår inte att lämna författningsförslag. Uppdraget ska redovisas senast den 2 juni 2025\.
