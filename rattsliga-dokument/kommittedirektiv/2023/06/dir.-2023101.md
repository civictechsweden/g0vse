# Tilläggsdirektiv till Utredningen om en målstyrd integrationspolitik (Ju 2022:05)

Regeringen beslutade den 25 maj 2022 kommittédirektiv om en förbättrad
arbetsmarknadsetablering för utrikes födda kvinnor (dir. 2022:42\). Nu förlängs utredningstiden och uppdraget ändras.

Utredaren får nu även i uppdrag att

* föreslå ett nytt mål för integrationspolitiken där samhällets insatser utgår ifrån att den som långvarigt befinner sig i Sverige ska ta ansvar för att bli en del av det svenska samhället,
* analysera om regelverket för etableringsersättningen, etableringstillägget och bostadsersättningen innehåller tillräckligt starka incitament för att den nyanlände ska börja arbeta eller utöka sin arbetstid,
* utifrån analysen lämna förslag på hur regelverket för ersättningarna bör
förändras,
* oavsett resultatet av analysen lämna förslag på hur etableringstillägget
och bostadsersättningen kan avskaffas, och
* lämna nödvändiga författningsförslag.

Utredningstiden förlängs. Uppdraget ska i stället slutredovisas senast den 31
maj 2024\. Den del av uppdraget som avser att föreslå ett nytt mål för
integrationspolitiken ska dock redovisas senast den 31 januari 2024\.
