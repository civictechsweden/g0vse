# Undanröja hinder för elektrifieringen av transportsektorn

En särskild utredare ska analysera och föreslå vissa åtgärder för att påskynda elektrifieringen av transportsektorn och som bidrar till att villkoren för att leva, bo och verka i hela Sverige stärks. Utredaren ska ha ett framåtblickande perspektiv och utgå från att vägtransporterna på längre sikt i huvudsak kommer att elektrifieras. Även inom övriga trafikslag pågår ett aktivt arbete med elektrifiering. Det medför att regelverk behöver vara ändamålsenligt utformade i syfte att inte skapa hinder eller höga transaktionskostnader.

Utredaren ska bl.a.
• analysera utökade möjligheter för kommuner att göra undantag för
elektrifierade transporter,
• analysera och vid behov lämna förslag som underlättar för samfälligheter
att bygga laddpunkter för elfordon,
• ta fram kunskapsunderlag om nätanslutning av laddinfrastruktur,
• vid behov lämna förslag på ytterligare åtgärder för att undanröja hinder
för elektrifieringen av transportsektorn, och
• lämna nödvändiga författningsförslag.

Uppdraget ska redovisas senast den 31 december 2024\.
