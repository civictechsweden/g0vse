# Tilläggsdirektiv till 2021 års utredning om vissa internationella företagsskattefrågor

**Förlängd tid för uppdraget**
Regeringen beslutade den 28 oktober 2021 kommittédirektiv om en
uppföljning av de nya skattereglerna för företagssektorn (dir. 2021:97\). Uppdraget skulle enligt direktiven redovisas senast den 1 november 2023\. Genom tilläggsdirektiv som beslutades den 7 april 2022 utvidgades uppdraget utan att utredningstiden ändrades (dir. 2022:28\). Utredningen fick genom tilläggsdirektiven dels uppdrag som skulle redovisas i ett delbetänkande senast den 31 januari 2023, dels ytterligare uppdrag att redovisa i slutbetänkandet. Utredningen lämnade sitt delbetänkande den 7 februari 2023, En lag om tilläggsskatt för företag i stora koncerner (SOU 2023:6\).

Utredningstiden förlängs. Uppdraget ska i stället slutredovisas senast den
31 maj 2024\.
