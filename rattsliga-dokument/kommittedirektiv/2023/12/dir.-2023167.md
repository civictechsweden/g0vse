# Skatteverkets förmedling av post till personer med skyddade personuppgifter

En särskild utredare ska utreda om Skatteverkets förmedling av post till personer med s.k. skyddade personuppgifter bör regleras.

Syftet är att åstadkomma ett väl fungerande förfarande för en trygg och säker postförmedling. I uppdraget ingår även att utreda behovet av kompletterande reglering i fråga om sekretess och dataskydd. I uppdraget ingår inte att föreslå grundlagsändringar.

Utredaren ska bl.a.

* analysera och ta ställning till om, och i så fall hur, Skatteverkets
postförmedling bör regleras,
* analysera och ta ställning till behovet av ändring i sekretesslagstiftningen,
* analysera och ta ställning till vilken behandling av personuppgifter som kan aktualiseras vid Skatteverkets förmedling av post och i samband med det göra en integritetsanalys, och
* lämna nödvändiga författningsförslag.

Uppdraget ska redovisas senast den 27 juni 2025\.
