# Åtgärder för att minska läktarvåld och andra ordningsstörningar vid idrottsarrangemang

I syfte att minska våldsamheter och andra ordningsstörningar vid fotbollsmatcher och andra idrottsarrangemang ska reglerna om tillträdesförbud och kamerabevakning ses över av en särskild utredare. Utredaren ska även ta ställning till om vissa straff bör skärpas. Vidare ska utredaren föreslå andra åtgärder som bedöms lämpliga för arrangörerna eller andra att vidta för att stärka säkerheten och minska ordningsstörningar vid idrottsarrangemang.

Utredaren ska bland annat

* ta ställning till om reglerna om tillträdesförbud bör ändras för att på ett mer effektivt sätt minska våldsamheter och andra ordningsstörningar vid idrottsarrangemang,
* ta ställning till om straffskalan bör skärpas för brott mot ordningslagen
bestående i att någon innehar eller använder pyrotekniska varor, obehörigen beträder eller kastar in föremål på spelplanen eller maskerar sig,
* ta ställning till om möjligheterna att dela kamerabevakningsmaterial
mellan arenaägare och arrangörer bör utökas,
* överväga och lämna förslag på andra åtgärder som bedöms lämpliga för
arrangörerna eller andra aktörer att vidta för att stärka säkerheten samt
förebygga våldsamheter och andra ordningsstörningar vid idrottsarrangemang,med fokus på fotbollsmatcher, och
* lämna nödvändiga författningsförslag.

Uppdraget ska redovisas senast den 31 mars 2025\.
