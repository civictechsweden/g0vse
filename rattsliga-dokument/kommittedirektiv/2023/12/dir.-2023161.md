# En modern exportkontroll av krigsmateriel i ljuset av ett svenskt Natomedlemskap

En särskild utredare ska se över regelverket för tillverkning, tillhandahållande
och utförsel av krigsmateriel, inklusive riktlinjerna för utförsel och annan
utlandssamverkan, i ljuset av ett svenskt medlemskap i Nato och ett
förändrat säkerhetspolitiskt läge. Utredaren ska även se över vissa andra
frågor för att regelverket för exportkontroll av krigsmateriel ska vara
modernt, effektivt och ändamålsenligt.

Utredaren ska bland annat:

* analysera riktlinjerna för utförsel och annan utlandssamverkan i ljuset av
ett svenskt Natomedlemskap och lämna förslag på förändringar
* föreslå en ändamålsenlig reglering för underleverantörer till svensk
försvarsindustri
* analysera svensk försvarsindustris förutsättningar att ingå
materielsamarbeten på likvärdiga villkor och vid behov lämna förslag på
förändringar av regelverket
* analysera och lämna ytterliga förslag som säkerställer ett moderniserat,
effektivt och ändamålsenligt regelverk för krigsmateriel
* lämna nödvändiga författningsförslag.

Uppdraget ska redovisas senast den 30 november 2024\.
