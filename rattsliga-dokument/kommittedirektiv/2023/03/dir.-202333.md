# Tilläggsdirektiv till Utredningen om tryggare bostadsområden

Ändring i uppdraget.

Regeringen beslutade den 7 juli 2022 kommitté­direktiven Uppsägning av hyres­gäster som begått brott (dir. 2022:105\). I upp­draget ingår att se över den hyres­rättsliga regleringen kring upp­sägning av hyres­avtal i fall där hyres­gästen, eller någon som denne ansvarar för, har begått brott i lägen­heten eller i när­området, och i fall där lägen­heten används för brottslig verk­samhet eller av krimi­nella organisa­tioner.

Uppdraget ändras nu på så sätt att

* utredarens bedöm­ning av hur hyres­gästens tillsyns­ansvar ska utformas när brott har begåtts av ett barn i familjen ska göras utifrån samma utgångs­punkter som bedöm­ningen av tillsyns­ansvarets utform­ning när brott har begåtts av andra personer som hyres­gästen ansvarar för.

Utrednings­tiden ligger fast. Uppdraget ska alltså redovisas senast den 1 september 2023\.
