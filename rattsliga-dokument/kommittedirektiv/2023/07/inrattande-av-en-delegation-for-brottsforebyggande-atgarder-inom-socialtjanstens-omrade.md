# Inrättande av en delegation för brottsförebyggande åtgärder inom socialtjänstens område

Regeringskansliet (Socialdepartementet) uppdrar åt Martin Valfridsson att
biträda Socialdepartementet med att utreda vissa brottsförebyggande frågor
som faller under socialtjänstens ansvar med målet att förhindra att unga dras
in i kriminalitet. Uppdraget ska bedrivas i en delegation för brottsförebyggande
åtgärder som ska vara en del av Regeringskansliet. I delegationen
ska även två sekreterare ingå.

Socialtjänsten har en central roll i arbetet med att förebygga och förhindra att barn och unga involveras i kriminalitet och att främja en gynnsam utveckling hos barn och unga. Förebyggande och främjande insatser för barn och unga måste sättas in tidigt och på ett samordnat sätt. Det brottsföre\-byggande arbetet är komplext och regeringen behöver vidta insatser på både kort och lång sikt. Det pågår ett stort antal olika processer inom Socialdepartementet som syftar till att förhindra att barn och unga dras in i kriminalitet. För att bedriva det arbetet på ett effektivt och samordnat sätt bör det inrättas en delegation som långsiktigt kan biträda departementet med kunskap, analyser och utredningskapacitet.
