# Tilläggsdirektiv till Utredningen om författningsberedskap inför framtida pandemier

Uppdraget ändras nu på så sätt att utredaren inte ska utreda deluppdraget om att göra en översyn av smittskyddslagen och en översyn av behovet av nya bestämmelser för att motverka trängsel eftersom de kommer att göras inom ramen för ett annat uppdrag.

Utredningstiden ligger fast. Uppdraget ska alltså redovisas senast den 1 september 2023.
