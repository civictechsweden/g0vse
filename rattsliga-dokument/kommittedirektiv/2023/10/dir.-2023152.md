# Förbättrade möjligheter att skydda Sveriges säkerhet

En särskild utredare ska föreslå åtgärder för att stärka kontrollen av
skyddsvärd verksamhet. Syftet med uppdraget är att öka förmågan att möta
förändrade förhållanden som innebär ett hot mot Sveriges säkerhet.

Utredaren ska bland annat

* föreslå en ordning för hur en statlig myndighet ska kunna ingripa i avtalsförhållanden och andra pågående förfaranden som av säkerhetsskäl behöver avslutas eller på annat sätt förändras,
* analysera förutsättningarna för ett system där enskilda verksamhetsutövare ska kunna få ersättning för kostnader som uppstått på grund av ett statligt ingripande i en avtalsrelation eller annat pågående förfarande,
* föreslå ett system med tvångsåtgärder i säkerhetsskyddslagen som ska kunna tillämpas vid fara i dröjsmål i samband med aktiviteter som kan skada Sveriges säkerhet,
* kartlägga och föreslå vilka register som Säkerhetspolisen bör kunna inhämta uppgifter från vid registerkontroll, och
* lämna nödvändiga författningsförslag.

Uppdraget ska redovisas senast den 29 november 2024.
