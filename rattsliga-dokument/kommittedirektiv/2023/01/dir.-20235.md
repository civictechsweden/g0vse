# Tilläggsdirektiv till Utredningen om skärpta kontroller vid fastighetsförvärv (Ju 2022:08)

Utvidgning av uppdraget

Regeringen beslutade den 30 juni 2022 kommitté­direktiven Skärpta kontroller vid fastig­hets­förvärv (dir. 2022:93\). I upp­draget ingår att ta ställning till hur en modern och effektiv förhands­prövning av förvärv av hyres­fastig­heter bör utformas.

Uppdraget utvidgas. Utredaren ska nu även

* redovisa för\- och nackdelar med en förhands­prövning av förvärv av hyres­fastigheter, och
* hämta in och redovisa till­gängliga uppgifter ur offent­liga register om i vilken utsträckning hyres­fastigheter missköts.

Utredningstiden ligger fast. Uppdraget ska alltså redo­visas senast den
1 september 2023\.
