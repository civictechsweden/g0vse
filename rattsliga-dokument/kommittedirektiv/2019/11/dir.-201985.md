# En stärkt rättsprocess och en ökad lagföring

Under de senaste åren har antalet skjutningar med dödlig utgång i kriminella sammanhang ökat. Men brottsligheten är inte endast begränsad till skjutvapenvåld. Narkotikabrott, rån och utpressning är bara några exempel på brott som är vanligt förekommande i sådana sammanhang. Brott som begås inom ramen för kriminella nätverk kan av olika skäl vara särskilt svåra att utreda. Det finns därför ett behov av att överväga åtgärder med det övergripande syftet att stärka rättsprocessen och öka lagföringen.

En särskild utredare får i uppdrag att bland annat

* analysera om det finns ett behov av och är lämpligt att införa en möjlighet till strafflindring för den som medverkar till utredning av någon annans brottslighet (så kallade kronvittnen),
* föreslå åtgärder för att förbättra stödet till vittnen och överväga åtgärder för att stärka skyddet av vittnen,
* analysera om det finns ett behov av och är lämpligt att införa en
möjlighet att vittna anonymt, och
* bedöma om straffskalorna för övergrepp i rättssak, mened och
skyddande av brottsling bör skärpas.

Uppdraget ska redovisas senast den 21 maj 2021\.
