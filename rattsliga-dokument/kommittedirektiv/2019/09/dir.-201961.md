# Skydd mot processuella åtgärder för inlånade kulturföremål

En särskild utredare ska analysera och föreslå hur ett skydd mot processuella
åtgärder för kulturföremål som lånas in från utlandet för att ställas ut i Sverige
ska utformas. Syftet är att säkerställa att föremålen lämnas tillbaka till den som
lånar ut dem och därigenom möjliggöra fler inlån av utländska kulturföremål.

Utredaren ska bl.a.

* analysera och föreslå hur en ny lag som ger möjlighet att genom särskilt beslut skydda kulturföremål som lånas in från utlandet för att ställas ut i Sverige från processuella åtgärder ska utformas,
* föreslå en ordning för hur ärenden om skydd mot processuella åtgärder för sådana föremål ska hanteras, och
* även i övrigt lämna nödvändiga författningsförslag.
