# Ökade förutsättningar för hållbara investeringsprojekt i framtidens hälso- och sjukvård

En särskild utredare ska kartlägga, analysera och utreda hur pågående och planerade investeringar i sjukhus förhåller sig till den pågående utvecklingen av hälso\- och sjukvården på nationell nivå.

## Ska ge förutsättningar att fatta strategiska beslut

Resultatet av utredningen ska bidra till ökade förutsättningar för hälso\- och sjukvårdens huvudmän och regeringen att fatta strategiska beslut om hälso\- och sjukvård som motsvarar de nationella behovenen.

Utredaren ska:

* kartlägga de större investeringsprojekt i sjukhus som pågår och som planeras inom landstingen,
* analysera hur dessa investeringsprojekt förhåller sig till den pågående utvecklingen av hälso\- och sjukvården på nationell nivå, och
* analysera samverkan samt hur denna kan bidra till den nationella utvecklingen av hälso\- och sjukvården och till ökad samhällsekonomisk effektivitet.

Uppdraget ska redovisas senast den 15 januari 2021\.
