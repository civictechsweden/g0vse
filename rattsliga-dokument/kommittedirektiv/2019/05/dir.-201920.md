# Bättre förutsättningar för tillgång till och vidareutnyttjande av öppna data och offentlig digital information

Inom kort väntas EU anta en omarbetning av Europaparlamentets
och rådets direktiv 2003/98/EG om vidareutnyttjande av information
från den offentliga sektorn (PSI\-direktivet). Målsättningen med
direktivet är bland annat att stärka EU:s dataekonomi genom att öka mängden data från den offentliga sektorn som är tillgängliga för vidareutnyttjande. Direktivet omfattar också öppna data. En särskild utredare ges i uppdrag att lämna de förslag som ett genomförande av
det omarbetade direktivet ger anledning till.

Utredaren ska bland annat:

* genomföra en översyn och utvärdering av lagen (2010:566\) om
vidareutnyttjande av handlingar från den offentliga förvaltningen,
* analysera behovet av författningsändringar för att genomföra
det omarbetade PSI\-direktivet och säkerställa en ändamålsenlig
nationell reglering som, ur ett rättsligt perspektiv, främjar och
stödjer den offentliga förvaltningens arbete med att tillgängliggöra
öppna data och annan offentlig digital information,
* analysera hur en tydligare reglering kring avgiftsuttag kan utformas,
och  lämna förslag till nödvändiga författningsändringar.

Uppdraget ska redovisas senast den 15 maj 2020\.
