# Tilläggsdirektiv till 2018 års tryck- och yttrandefrihetskommitté (Ju 2018:01)

Utvidgning av uppdraget

Kommittén får nu även i uppdrag att

* analysera och ta ställning till om det finns behov av att inskränka grundlagsskyddet för sådana uppgiftssamlingar som innefattar ett offentliggörande av personuppgifter som rör fällande domar i brottmål och lagöverträdelser som innefattar brott eller därmed sammanhängande säkerhetsåtgärder och vid en sådan analys särskilt bedöma effekterna av ett inskränkt grundlagsskydd,
* i sin analys göra en noggrann avvägning mellan intresset av yttrande- och informationsfrihet och intresset att skydda enskildas personliga integritet,
* redogöra för de regler som kommer att gälla för det fall kommittén bedömer att delegationsbestämmelser bör införas i tryckfrihetsförordningen och yttrandefrihetsgrundlagen, och
* föreslå de författningsändringar som kommittén anser nödvändiga.

Uppdraget ska fortfarande redovisas senast den 26 augusti 2020.

[Pressmeddelande: Regeringen har beslutat tilläggsdirektiv till 2018 års tryck- och yttrandefrihetskommitté](/pressmeddelanden/2019/06/regeringen-har-beslutat-tillaggsdirektiv-till-2018-ars-tryck--och-yttrandefrihetskommitte/ "Regeringen har beslutat tilläggsdirektiv till 2018 års tryck- och yttrandefrihetskommitté")
