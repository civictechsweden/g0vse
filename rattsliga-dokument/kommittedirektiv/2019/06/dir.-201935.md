# Tilläggsdirektiv till Utredningen om EU:s bankpaket om riskreducerande åtgärder

**Förlängd tid för uppdraget**

Regeringen beslutade den 20 december 2018 att ge en särskild utredare i uppdrag att lämna förslag till de författningsändringar som krävs för att anpassa svensk rätt till de ändringar av regelverken om kapitaltäckning och hantering av banker i kris som är resultatet av de förhandlingar på EU\-nivå som skett inom ramen för arbetet med det s.k. bankpaketet (dir. 2018:116\). Enligt kommittédirektiven skulle uppdraget slutredovisas senast den 1 oktober 2019\.

Utredningstiden förlängs. Uppdraget ska i stället redovisas senast
den 13 december 2019\.
