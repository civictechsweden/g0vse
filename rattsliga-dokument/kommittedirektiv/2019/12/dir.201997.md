# Genomförande av direktivet om balans mellan arbete och privatliv för föräldrar och anhörigvårdare

En särskild utredare ska föreslå hur Europaparlamentets och rådets direktiv
(EU) om balans mellan arbete och privatliv för föräldrar och anhörigvårdare
och om upphävande av rådets direktiv 2010/18/EU ska genomföras i
svensk rätt. Uppdraget ska redovisas senast den 15 december 2020.

Syftet med direktivet är att uppnå jämställdhet mellan könen i
fråga om möjligheter på arbetsmarknaden och behandling i arbetslivet
genom att göra det lättare för arbetstagare som är föräldrar eller anhörigvårdare att förena arbete och familjeliv.

I direktivet föreskrivs bland annat individuella rättigheter i fråga om pappaledighet, föräldraledighet och ledighet för vård av anhörig samt flexibla arbetsformer för arbetstagare som är föräldrar eller anhörigvårdare.

Utredaren ska bland annat:

* analysera och bedöma om svensk rätt är förenlig med direktivet,
* om svensk rätt inte är förenlig med direktivet, bedöma vilka
  författningsändringar och eventuella andra åtgärder som behövs för
  genomförande av direktivet, och
* utarbeta nödvändiga författningsförslag.

Uppdraget ska redovisas senast den 15 december 2020.
