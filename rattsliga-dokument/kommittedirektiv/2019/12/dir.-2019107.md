# Ett nytt regelverk om säkerställda obligationer

En särskild utredare ska lämna förslag till lagändringar som följer av ett nytt regelverk om säkerställda obligationer, bestående av ett nytt direktiv och ändring av EU\-förordning om tillsynskrav för kreditinstitut och värdepappersföretag och om ändring av förordning (EU) nr 648/2012\.
Utredaren ska bl.a. lämna förslag till lagändringar som krävs för att

* i svensk rätt genomföra det nya EU\-direktivet, och
* komplettera och anpassa svensk rätt till ändringarna av
EU\-förordningen.

Uppdraget ska redovisas senast den 31 oktober 2020
