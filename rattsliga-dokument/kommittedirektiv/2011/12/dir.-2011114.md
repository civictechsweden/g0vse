# Tilläggsdirektiv till Livförsäkringsutredningen

### Förlängd tid för uppdraget

Regeringen beslutade den 29 april 2010 kommittédirektiv om vissa livförsäkringsfrågor (dir. 2010:43\). I uppdraget ingår att analysera och lämna förslag till lagstiftning om flytträtt av försäkringssparande samt att överväga vissa frågor som rör ömsesidigt drivna livförsäkringsbolag. Utredningen har antagit namnet Livförsäkringsutredningen (Fi 2010:03\). Enligt utredningens direktiv ska uppdraget redovisas senast den 31 oktober 2011\. Enligt tilläggsdirektiv (dir. 2011:36\) ska uppdraget redovisas senast den 31 mars 2012\.

Utredningstiden förlängs. Uppdraget ska i stället redovisas senast den 15 juni 2012\.
