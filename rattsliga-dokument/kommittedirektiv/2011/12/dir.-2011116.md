# Tilläggsdirektiv till Kulturmiljöutredningen (Ku 2011:02)

Utredningstiden för Kulturmiljöutredningen förlängs till den 31 maj 2012.

Regeringen beslutade den 3 mars 2011 kommittédirektiv som ger en särskild utredare i uppgift att se över lagstiftningen och de nationella målen på kulturmiljöområdet (dir. 2011:17). Uppdraget skulle redovisas senast den 31 mars 2012.

Utöver det ursprungliga uppdraget ska utredaren också lämna förslag till sådana förändringar av bestämmelserna om metallsökare i lagen (1988:950) om kulturminnen m.m. som behöver vidtas till följd av Europeiska kommissionens motiverade yttrande av den 1 oktober 2010 i överträdelseärende 2008/4191.

Utredningstiden förlängs. Uppdraget ska i stället redovisas senast den 31 maj 2012.
