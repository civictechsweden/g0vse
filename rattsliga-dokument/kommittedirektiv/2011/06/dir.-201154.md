# Åtgärder för att öka småföretagens it-användning

En särskild utredare ska bland annat:

* analysera it\-användningen bland småföretag och identifiera hinder mot en ökad användning som föreligger,
* kartlägga befintliga offentliga åtgärder på nationell, regional och lokal nivå med syfte att främja och underlätta it\-användningen bland småföretag, samt bedöma åtgärdernas effektivitet,
* utifrån kartläggningarna och analyserna utreda och lämna förslag på justeringar i befintliga åtgärder och föreslå eventuellt nya riktade och generella åtgärder som främjar en ökad it\-användning bland småföretag i alla delar av landet i de fall olika slag av marknadsmisslyckanden annars kan konstateras medföra negativa samhällsekonomiska konsekvenser.

Syftet är att stärka småföretagens utveckling och konkurrenskraft genom att undanröja hinder mot en ökad användning av it\-lösningar.

Utredaren ska lämna ett delbetänkande senast den 31 mars 2012\. Uppdraget ska redovisas senast den 1 oktober 2012\.
