# Radio och tv i allmänhetens tjänst

En kommitté ska analysera förutsättningarna för radio och tv i allmänhetens tjänst och lämna förslag till de förändringar som behöver göras inför nästa tillståndsperiod som inleds den 1 januari 2014.

Kommittén ska även lämna förslag till eventuella författningsändringar. Kommitténs uppdrag omfattar bland annat frågor om:

* utformningen av programföretagens uppdrag,
* samarbete och konkurrens,
* finansieringsformer och ekonomiska ramar,
* styrning, reglering och uppföljning, och
* distribution och digitalisering.

En referensgrupp med företrädare för samtliga riksdagspartier ska knytas till kommittén och hållas informerad om kommitténs arbete.

Uppdraget ska redovisas senast den 1 september 2012.
