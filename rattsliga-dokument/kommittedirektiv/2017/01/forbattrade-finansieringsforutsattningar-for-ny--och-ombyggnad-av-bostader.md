# Förbättrade finansieringsförutsättningar för ny- och ombyggnad av bostäder

Det finns anledning att överväga hur staten på bästa sätt kan säkerställa att bostadsfinansieringen fungerar effektivt i hela landet, för olika aktörer, olika upplåtelseformer och under skiftande konjunkturer. Det finns därför skäl att utreda vilken roll statliga garantier, topplån eller andra verktyg ska spela för finansieringen av bostadsbyggandet i Sverige.

En särskild utredare ska se över systemet med kreditgarantier för bostadsbyggande. De befintliga kreditgarantierna behöver utvärderas och det behöver göras en grundlig analys av vilka typer av verktyg som kan bidra till bättre fungerande bostadsfinansiering, t.ex. genom att minska risker och osäkerhet. Utredaren ska utvärdera de befintliga kreditgarantierna och vid behov föreslå hur dessa kan utvecklas. En särskild problematik som lyfts fram i bakgrundsbeskrivningen till uppdraget är finansieringssvårigheterna på svaga marknader. Syftet med översynen är att skapa förbättrade finansieringsförutsättningar för ny\- och ombyggnad av bostäder.

**Uppdraget ska redovisas senast den 1 november 2017\.**
