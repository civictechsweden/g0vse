# Tilläggsdirektiv till Nya apoteksmarknadsutredningen

Enligt de direktiv gäller för Nya apoteksmarknadsutredningen ska ett delbetänkande som behandlar frågan om en reglering av apotekens handelsmarginal för läkemedel utanför läkemedelsförmånerna redovisas senast den 15 oktober 2017 medan uppdraget i övrigt ska redovisas senast den 31 december 2017\. Enligt detta tilläggsdirektiv ska uppdraget istället slutredovisas senast den 15 juni 2018\.

Regeringen beslutade den 19 november 2015 om ett kommittédirektiv till en utredning om ökat fokus på kvalitet och säkerhet på apoteksmarknaden (dir. 2015:118\).

Genom ett tilläggsdirektiv som beslutades den 8 december 2016 förlängdes tiden samtidigt som uppdraget utvidgades (dir. 2016:105\). Av tilläggsdirektiven framgår att uppdraget ska redovisas senast den 31 december 2017, förutom frågan om en reglering av apotekens handels\-marginal för läkemedel utanför läkemedelsförmånerna, som skulle redovisas i ett delbetänkande senast den 15 juni 2017\.

Utredningen redovisade den 9 mars 2017 det ursprungliga uppdraget enligt dir. 2015:118 i delbetänkandet Kvalitet och säkerhet på apoteksmarknaden (SOU 2017:15\).

Genom tilläggsdirektiv som beslutades den 11 maj 2017 (dir. 2017:51\) förlängdes utredningstiden för den del av uppdraget som gäller frågan om reglering av handelsmarginalen för läkemedel utanför läkemedelsförmånerna. Delbetänkandet om detta ska lämnas senast den 15 oktober 2017\.

Utredningstiden förlängs nu även för övriga delar av uppdraget, som i stället ska redovisas senast den 15 juni 2018\.
