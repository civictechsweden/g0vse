# Tilläggsdirektiv till Utredningen om hållbara vattentjänster

Regeringen beslutade den 11 maj 2017 kommittédirektiv om kommunens skyldighet enligt vattentjänstlagen och frågor om små avlopp (dir. 2017:54). Utredningens uppdrag utökas och utredningstiden förlängs. Uppdraget ska i stället redovisas senast den 31 maj 2018.

Utredaren får nu dessutom i uppdrag att:

* utreda vilka möjligheter som finns enligt nuvarande regler att vidta åtgärder för anpassning av dagvattenhanteringen till ett förändrat klimat,
* föreslå hur va-taxan kan användas för att finansiera sådana anpassningsåtgärder, och
* redovisa regleringen för kostnadstäckning av anpassningsåtgärder i Danmark.

Uppdraget ska redovisas till Regeringskansliet (Miljö- och energidepartementet) senast den 31 maj 2018.
