# Översyn av styrningen inom funktionshinderspolitiken

Regeringen beslutade den 21 december 2017 att en särskild utredare ska göra en översyn av styrningen inom funktionshinderspolitiken.

Utgångspunkten är beslutet om det nya nationella målet och inriktningen för funktionshinderspolitiken som utgår från FN:s konvention om rättigheter för personer med funktionsnedsättning.

Syftet med översynen är att den ska resultera i konkreta förslag till utformning av ett stabilt och långsiktigt styr\- och uppföljningssystem som är väl förankrat hos berörda myndigheter och organisationer.

Utredaren ska bland annat:

* beskriva tillämpningen av principen om universell utformning
* föreslå effekt\- och resultatmål för samhällsområden
* se över de statliga myndigheternas ansvar för genomförandet av funktionshinderspolitiken, och
* föreslå hur långsiktig uppföljning för målen inom funktionshinderspolititiken bör utformas.

Arbetet med uppdraget startas i början av 2018 och ska redovisas senast den 31 januari 2019\.
