# Specialistsjuksköterskeutbildning och vissa andra hälso- och sjukvårdsutbildningar för framtidens hälso- och sjukvård

En särskild utredare ska se över specialistsjuksköterskeutbildningen. Syftet med översynen är att den framtida utbildningen ska möta hälso- och sjukvårdens förändrade behov och ge studenterna den kunskap och förmåga som krävs för att självständigt arbeta som specialistsjuksköterska. Utredaren ska också se över frågor som rör vissa andra hälso- och sjukvårdsutbildningar.

Utredaren ska bland annat

* analysera vårdens tillgång på och behov av specialistsjuksköterskor,
* föreslå åtgärder för att öka specialistsjuksköterskeyrkets attraktivitet,
* föreslå en ny examensbeskrivning för specialistsjuksköterskeexamen,
* se över kraven på tillträde till specialistsjuksköterskeutbildningen,
* bedöma behoven av en ändrad examensbeskrivning för barnmorskeexamen,
* bedöma behoven av en specialiströntgensjuksköterskeexamen, och
* lämna nödvändiga författningsförslag.

Uppdraget ska redovisas senast den 1 november 2018.
