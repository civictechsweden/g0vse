# Tilläggsdirektiv till utredningen Bättre skola genom mer attraktiva skolprofessioner

Regeringen beslutade den 15 september 2016 att ge en särskild utredare i uppdrag att lämna förslag som syftar till att ge bättre förutsättningar för lärare, förskollärare, rektorer och förskolechefer att utföra sina uppdrag och bl.a. se över behörighets\- och legitimationsreglerna (dir. 2016:76\).

Utredningen delredovisade sitt uppdrag den 8 juni 2017 i delbetänkandet Utbildning, undervisning och ledning – reformvård till stöd för en bättre skola (SOU 2017:51\). Uppdraget i övrigt ska redovisas senast den 1 december 2017\. Utredningstiden förlängs nu för de delar av uppdraget som återstår att redovisa. Uppdraget
ska i stället slutredovisas senast den 1 mars 2018\.
