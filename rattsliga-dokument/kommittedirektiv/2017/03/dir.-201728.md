# Modernare regler om faderskap och föräldraskap

En särskild utredare ska se över delar av föräldrabalkens regler om fastställande av faderskap och föräldraskap.

I uppdraget ingår även att göra en översyn av de författningar som handlar om rättsgenetiska undersökningar vid utredning av faderskap. Syftet är att – med utgångspunkt i principen om barnets bästa – åstadkomma en mer ändamålsenlig, jämlik och modern reglering. Utredaren ska föreslå de författningsändringar och andra åtgärder som bedöms vara nödvändiga eller lämpliga.

Uppdraget ska redovisas senast den 31 augusti 2018\.

[Pressmeddelande: Utredning om modernare regler om faderskap och föräldraskap](/pressmeddelanden/2017/03/utredning-om-modernare-regler-om-faderskap-och-foraldraskap/)
