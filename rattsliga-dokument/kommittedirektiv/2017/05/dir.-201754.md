# Kommunens skyldighet enligt vattentjänstlagen och frågor om små avlopp

En särskild utredare ska se över kommunens skyldighet att ordna vattentjänster enligt 6 § lagen (2006:412\) om allmänna vattentjänster. En utgångspunkt är att det ska vara enkelt för den enskilda fastighetsägaren att göra rätt genom korrekt tillgänglig information om lämplig va\-lösning utifrån de lokala förutsättningarna.
Utredaren ska bl.a. föreslå hur lagen om allmänna vattentjänster kan ändras avseende kommunens ansvar för vatten och avlopp i ett större sammanhang, förutsatt att ett behov är identifierat, en central tillsynsvägledande myndighet för kommuners skyldighet att tillhandahålla allmänna va\-tjänster och tillämpningen av 6 § lagen om allmänna vattentjänster, kostnadseffektiva styrmedel som ökar åtgärdstakten för små avlopp och återvinning av näringsämnen.
Uppdraget ska redovisas senast den 28 februari 2018\.
