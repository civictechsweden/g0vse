# Stärkt tillsyn över fastighetsmäklarbranschen

I syfte att förbättra förutsättningarna för en sund och väl fungerande fastighetsmäklarbransch ska en särskild utredare lämna förslag som innebär att även fastighetsmäklarföretagen ska omfattas av reglerna i fastighetsmäklarlagen och penningtvättslagen och stå under tillsyn.

I uppdraget ingår att

* lämna förslag på ett ändamålsenligt system med registreringsplikt för fastighetsmäklarföretagen,
* ta ställning till vilka krav som ska ställas på företagen när de bedriver verksamhet (god fastighetsmäklarsed),
* lämna förslag på regler om tillsyn och ingripanden, och
* analysera och ta ställning till samspelet mellan reglerna för företagen och fastighetsmäklarna.

I uppdraget ingår även att se över fastighetsmäklarlagen i syfte att förbättra möjligheterna till elektronisk kommunikation.

Uppdraget ska redovisas senast den 26 juli 2018\.

[Pressmeddelande: Utredning om stärkt tillsyn över fastighetsmäklarbranschen](/pressmeddelanden/2017/05/utredning-om-starkt-tillsyn-over-fastighetsmaklarbranschen/)
