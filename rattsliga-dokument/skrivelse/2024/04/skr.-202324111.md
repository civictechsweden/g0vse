# Strategi för företag i kulturella och kreativa branscher

I skrivelsen redovisas regeringens strategi för företag i kulturella och kreativa branscher, mot bakgrund av bl.a. teknik- och branschutvecklingen och de behov som finns på området. Strategin är avsedd att gälla under en tioårsperiod (2024–2033).

Strategin inbegriper en övergripande vision och sex strategiska mål inom lika många prioriterade områden:

• nationell statistik
• kunskaper om upphovsrätt
• rådgivning, stöd, finansiering och regelkostnader
• kompetensförsörjning och trygghetssystem
• livsmiljöer och näringsliv i hela landet
• genomslaget internationellt för de kulturella och kreativa företagen.

Slutligen redovisas hur regeringen avser att arbeta med strategin.
