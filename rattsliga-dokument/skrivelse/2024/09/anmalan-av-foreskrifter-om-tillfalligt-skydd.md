# Anmälan av föreskrifter om tillfälligt skydd

I skrivelsen anmäls att regeringen den 20 juni 2024 beslutade om en förordningsändring som innebär att punkt 2 i ikraftträdande- och övergångsbestämmelserna till förordningen om ändring i utlänningsförordningen ska upphöra att gälla den 15 juli 2024.

Förordningsändringen innebär att det inte längre utgör ett hinder att en person är folkbokförd när det tillfälliga skyddet ska förlängas. Anmälan om förordningsändringen görs i enlighet med 21 kap. 3 § andra stycket utlänningslagen.
