# Riksrevisionens rapport om kortutbildade arbetssökandes övergång till reguljär utbildning, Skr. 2023/24:165.

Skrivelsen innehåller regeringens bedömning och åtgärder med anledning
av Riksrevisionens rapport Kortutbildade arbetssökandes övergång till
reguljär utbildning – uppdrag, verksamhet och styrning (RiR 2024:3).

Riksrevisionens övergripande bedömning är att regeringens mål om att
öka kortutbildade arbetssökandes övergång till och deltagande i reguljär
utbildning endast delvis har uppnåtts. Riksrevisionen bedömer att det
beror på brister i både regeringens styrning och Arbetsförmedlingens
arbete.

Arbetet med kortutbildade arbetssökandes övergång till reguljär
utbildning är viktigt för regeringen. Riksrevisionens granskning utgör ett
värdefullt bidrag till detta arbete.

Regeringen avser att fortsätta utveckla arbetet med att förbättra
kortutbildade arbetssökandes övergång till reguljär utbildning och vid
behov vidta fler åtgärder.
