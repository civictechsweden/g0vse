# Riksrevisionens rapport om statens insatser för att stärka efterlevnaden av barnkonventionen

Regeringen redovisar hur den bedömer de iakttagelser, slutsatser och rekommendationer som Riksrevisionen lämnar i sin rapport Statens insatser för att stärka efterlevnaden av barnkonventionen – höga ambitioner men otillräckligt genomförande, RiR 2024:5\.

Riksrevisionens menar att statens insatser för att stärka efterlevnaden av barnkonventionen inte har varit tillräckligt effektiva.

Riksrevisionen rekommenderar regeringen att bland annat säkerställa en tydlig och samordnad styrning och uppföljning av genomförandet av barnkonventionen.

Regeringen:

* menar att rapporten är ett viktigt bidrag i arbetet för att Sverige ska uppfylla det åtagande som ratificeringen av barnkonventionen innebär.
* delar i huvudsak Riksrevisionens iakttagelser och slutsatser.
* anser att dess styrning har skapat förutsättningar för genomförandet av barnkonventionen men att det finns behov av fortsatta åtgärder i genomförandet.
* har vidtagit åtgärder efter det att Riksrevisionen påbörjat sin granskning och avser att vidta nya åtgärder för att barnkonventionen ska få ett ökat genomslag.

I och med denna skrivelse anser regeringen att Riksrevisionens rapport är slutbehandlad.
