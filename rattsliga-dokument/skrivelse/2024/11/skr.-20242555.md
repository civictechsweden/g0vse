# Riksrevisionens rapport om förvaltningen av skyddad natur

Riksrevisionen har granskat om statens insatser för förvaltningen av skyddad natur är effektiva. I denna skrivelse behandlar regeringen de iakttagelser och rekommendationer som rör regeringen som Riksrevisionen har lämnat i rapporten.

Riksrevisionens utgångspunkt är att en effektiv förvaltning innebär att skyddade områden förvaltas i enlighet med de syften som de har bildats för och att förvaltningen bidrar effektivt till att relevanta miljökvalitetsmål och friluftslivsmål uppnås. Detta innebär i sin tur att ansvariga myndigheter behöver ha kunskap om skötselbehoven samt vilka åtgärder som genomförs och hur effektiva de är. Granskningen har redovisats i rapporten Förvaltningen av skyddad natur (RiR 2024:11\). Riksrevisionens rapport överlämnades av riksdagen till regeringen den 30 maj 2024. I denna skrivelse behandlar regeringen de iakttagelser och rekommendationer som rör regeringen som Riksrevisionen har lämnat i sin rapport. Riksrevisionen har även lämnat rekommendationer som riktar sig till Naturvårdsverket och länsstyrelserna. De behandlas inte här. I och med denna skrivelse anser regeringen att Riksrevisionens rapport är slutbehandlad.
