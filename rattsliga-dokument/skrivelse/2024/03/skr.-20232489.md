# Anmälan av föreskrifter om att ytterligare kategorier av fördrivna personer ska ges tillfälligt skydd

I skrivelsen anmäls att regeringen den 13 december 2023 beslutade om en förordningsändring som innebär en utvidgning av den personkrets som får ges uppehållstillstånd med tillfälligt skydd i Sverige, utöver dem som omfattas av rådets beslut om att aktivera massflyktsdirektivet.

Utvidgningen innebär att ukrainska medborgare och vissa andra som lagligen befann sig i Sverige före den 22 december 2023 har rätt till uppehållstillstånd med tillfälligt skydd. Undantag ska gälla för den som är dömd för ett brott som har ett maximistraff på minst två års fängelse i straffskalan. Anmälan om förordningsändringen görs i enlighet med 21 kap. 3 § andra stycket utlänningslagen.

Förordningen trädde i kraft den 22 december 2023.
