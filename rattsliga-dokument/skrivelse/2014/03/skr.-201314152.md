# Den kyrkoantikvariska ersättningen

I skrivelsen redovisas hur den kyrkoantikvariska ersättningen har använts under perioden 2002–2012\. Skrivelsen behandlar också tillgängligheten till de kyrkliga kulturminnena, kompetens\- och kunskapsfrågor och samarbetet mellan Svenska kyrkan och myndigheterna inom kulturmiljöområdet.

Den kyrkoantikvariska ersättningen har stor betydelse för vården och bevarandet av det kyrkliga kulturarvet. Regeringen bedömer att den kyrkoantikvariska ersättningen har fördelats i enlighet med de principer som slogs fast i samband med relationsändringen mellan staten och kyrkan.
