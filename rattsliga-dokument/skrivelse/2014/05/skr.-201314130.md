# Redovisning av AP-fondernas verksamhet t.o.m. 2013

I skrivelsen lämnar regeringen en redovisning av de allmänna pensionsfondernas (AP\-fondernas) verksamhet t.o.m. 2013\. I redovisningen ingår bl.a. en sammanställning av AP\-fondernas årsredovisningar 2013, utvärdering av AP\-fondernas verksamhet i ett längre perspektiv samt AP\-fondernas arbete med hållbarhetsfrågor.

Det samlade resultatet för Första\-Fjärde och Sjätte AP\-fonderna (buffertfonderna) uppgick till 128 miljarder kronor 2013\. En hög andel aktier i kombination med en stark utveckling på underliggande aktiemarknader förklarar resultatet. Det förvaltade kapitalet i buffertfonderna uppgick till 1 058 miljarder kronor i slutet av 2013\.
