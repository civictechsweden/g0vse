# Meddelande om kommande förslag om ändringar i rätten till avdrag i inkomstslaget näringsverksamhet för kapitalförluster på andel

Regeringen överlämnade den 17 juni 2009 en skrivelse till riksdagen med avisering om kommande ändringar i reglerna om avdrag för kapitalförluster på andelar i handelsbolag.

De nu aviserade förslagen innebär att kapitalförluster på andelar i svenska handelsbolag och i utlandet delägarbeskattade juridiska personer bara får dras av mot kapitalvinster på sådana andelar. Förslaget gäller för andelar som säljs under tiden från och med den 18 juni 2009 till och med den 31 december 2009\. Förslaget omfattar också försäljningar inom en intressegemenskap som skett före den 18 juni 2009, men där den omständighet som utlöser avdragsrätten (enligt 25 kap. 10 § inkomstskattelagen) inträffar under tiden från och med den 18 juni 2009 till och med den 31 december 2009\.
