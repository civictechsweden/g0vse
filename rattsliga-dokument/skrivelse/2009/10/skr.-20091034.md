# Sveriges handlingsprogram för tillväxt och sysselsättning - Uppföljningsrapport 2009

I Sveriges nationella handlingsprogram för tillväxt och sysselsättning 2008\-2010 redovisade regeringen sitt program för tillväxt och sysselsättning inom ramen för EU:s Lissabonstrategi. I strategin ingår att medlemsstaterna årligen ska utarbeta nationella handlingsprogram för hur de på nationell nivå genomför strategin. Denna skrivelse är regeringens uppföljning av handlingsprogrammet 2008\-2010\.

Uppföljningen presenteras utifrån strategins 24 integrerade riktlinjer som omfattar den ekonomiska politiken och sysselsättningspolitiken. Skrivelsen fokuserar framför allt på de åtgärder regeringen har vidtagit och kommer att vidta för att möta lågkonjunkturen i spåren av finanskrisen. Samtliga åtgärder finns redovisade i budgetpropositionen för 2010 (prop. 2009/10:1\).

### Bidrag från intresseorganisationer om genomförandet av Sveriges nationella handlingsplan för tillväxt och sysselsättning 2008\-2009

I samband med denna skrivelse har det även inkommit bidrag från intresseorganisationer som beskriver hur de bidragit till genomförandet av handlingsprogrammet. Bilagan Bidrag från intresseorganisationer om genomförandet av Sveriges nationella handlingsplan för tillväxt och sysselsättning 2008\-2009 innehåller samtliga inkomna bidrag.
