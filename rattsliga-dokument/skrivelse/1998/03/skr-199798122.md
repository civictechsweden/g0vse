# Afrika i förändring - En förnyad svensk Afrikapolitik inför 2000-talet

I denna skrivelse föreslår regeringen en politik som syftar till att utveckla ett närmare och mer jämbördigt samarbete partnerskap mellan Sverige och Afrika. Mot bakgrund av den förändringsprocess som kontinenten genomgår ges, för första gången, en samlad presentation av regeringens politik i Afrika. Skrivelsen innehåller en beskrivning av den politiska och ekonomiska situationen i Afrika samt av Sveriges nuvarande kontakter med kontinenten. Regeringen föreslår en politik som bl.a. syftar till att:

 \- stödja afrikanskt ledda förändringsprocesser mot fördjupad demokrati och uthållig ekonomisk tillväxt, med särskild inriktning på fattiga människors situation;
 \- utveckla partnerskap mellan Afrika och omvärlden;
 \- stärka det långsiktiga utbytet mellan Sverige och Afrika.

Regeringen överlämnar samtidigt även följande skrivelser som är relevanta för Afrikapolitiken: Demokrati och mänskliga rättigheter i Sveriges utvecklingssamarbete (skr. 1997/98:76\) och Mänskliga rättigheter i svensk utrikespolitik (skr. 1997/98:89\). Förra året överlämnade regeringen en annan skrivelse av relevans i sammanhanget: De fattigas rätt vårt gemensamma ansvar (skr. 1996/97:169\).
