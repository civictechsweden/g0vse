# Ungdomspolitisk skrivelse

![](/contentassets/6865beb448ed4554975a41e56e1f47a0/omslag-ungdomspolitisk-skrivelse.jpg?width=150&quality=85)

Regeringen lämnar i skrivelsen en redovisning av utvecklingen mot det
ungdomspolitiska målet att alla ungdomar ska ha goda levnadsvillkor,
makt att forma sina liv och inflytande över samhällsutvecklingen.

Utvecklingen av ungdomars levnadsvillkor redovisas med avseende på
hälsa, utbildning, arbete, brottslighet och utsatthet för brott, boende, fritid,
idrottande och kulturutövande. Regeringen presenterar i skrivelsen även
ett handlingsprogram med insatser som ska bidra till att det ungdomspolitiska målet uppfylls. Skrivelsen lyfter även prioriterade områden för att främja utvecklingen mot målet: den psykiska hälsan bland unga ska öka, social inkludering och etablering på arbetsmarknaden ska öka, alla unga ska ha en meningsfull fritid och alla unga ska vara delaktiga i samhällsbygget. Skrivelsen innehåller också en genomgång av det internationella samarbetet inom ungdomspolitiken.
