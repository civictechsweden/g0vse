# Nordiskt samarbete 2020

Regeringen överlämnar denna skrivelse till riksdagen. Stockholm den 11 mars 2021\.

I skrivelsen redogör regeringen för samarbetet mellan de nordiska
ländernas regeringar under 2020, med huvudsakligt fokus på
verksamheten i Nordiska ministerrådet. Skrivelsen inleds med en
översiktlig sammanfattning av det nordiska samarbetet under covid\-19\-
pandemin. Därefter beskrivs verksamheten under de nordiska
samarbetsministrarna, följt av verksamheten under resterande elva
ministerråd. Det nordiska utrikes\-, försvars\- och säkerhetspolitiska
samarbetet, som ligger utanför Nordiska ministerrådets mandat, beskrivs
kort. Skrivelsen innehåller också en översiktlig bild av Sveriges bilaterala
relationer med de nordiska grannländerna samt arbetet i Barentsrådet och
Arktiska rådet.
