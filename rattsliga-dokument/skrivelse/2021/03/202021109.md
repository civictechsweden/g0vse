# Politik för konstnärers villkor

![Skrivelsens omslagsbild](/contentassets/f5a667ee00c142bb9ec13d8f3059b263/omslag_skr2020_21_109_kultur_webb_tumme.jpg?width=150&quality=85)

I skrivelsen lämnas en redovisning av hur regeringen arbetar för att stärka konstnärers villkor och innehåller regeringens bedömningar och genomförda åtgärder.

Skrivelsen tar bl.a. upp de samhällsförändringar som motiverar en stärkt konstnärspolitik samt motiv och inriktning för konstnärspolitiken. Vidare avhandlas bedömningar och åtgärder avseende konstnärlig frihet, rekryteringen till konstnärsyrket och konstnärers möjligheter att utveckla sitt konstnärskap. Därutöver avhandlas konstnärers ekonomiska och sociala villkor samt den kulturella infrastrukturen. Slutligen redovisas insatser med anledning av covid\-19\-pandemin.
