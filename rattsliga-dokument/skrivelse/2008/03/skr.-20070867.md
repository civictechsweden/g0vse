# Sverige och Afrika - en politik för gemensamma utmaningar och möjligheter

I denna skrivelse till riksdagen föreslår regeringen en Afrikapolitik som tar sin utgångspunkt i de positiva förändringar som Afrika har genomgått under den gångna tioårsperioden och den utveckling som under samma period har skett i Afrikas relationer med omvärlden, inklusive Sverige. Skrivelsen tar sin utgångspunkt i förändringsprocesserna i Afrika och redogör för de utmaningar och möjligheter som kontinenten står inför i kampen mot fattigdomen och förför en hållbar utveckling. Vidare beskrivs det utrikespolitiska ramverk som Sverige agerar inom och de många instrument och kanaler som står till förfogande för samarbetet med Afrika. Den centrala position som det strategiska partnerskapet mellan EU och Afrika intar lyfts särskilt fram.
