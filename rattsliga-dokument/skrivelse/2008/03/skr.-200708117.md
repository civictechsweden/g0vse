# En långsiktigt hållbar tingsrättsorganisation

I skrivelsen redogör regeringen för hur tingsrättsorganisationen ska utvecklas vidare. Domstolarna har en mycket viktig roll i samhället och detta ställer höga krav på det arbete som utförs där. Det är krav på en hög kvalitet i dömandet samt en snabb och effektiv handläggning.
Genom denna skrivelse tar regeringen ställning till samtliga inneliggande förslag till förändringar av tingsrättsorganisationen. De förändringar som föreslås skapar en långsiktigt hållbar tingsrättsorganisation med förutsättningar för en hög kvalitet i verksamheten.
Regeringen redovisar i skrivelsen bland annat bedömningen att tingsrätterna i Katrineholm och Nyköping bör bilda en tingsrätt med kansli i Nyköping. Vidare gör regeringen också bedömningen att samtliga elva tingsrätter i Norrland bör finnas kvar.
