# En märkbar förändring i företagens vardag - Regeringens handlingsplan för regelförenklingsarbetet

Regeringen har som mål att minska företagens administrativa kostnader till följd av statliga regler med minst 25 procent till hösten 2010\. Syftet är att skapa en märkbar förändring i företagens vardag.

Tolv departement och 52 myndigheter har haft regeringens uppdrag att ta fram underlag för regeringens handlingsplan för regelförenklingsarbetet. I april 2008 överlämnades en skrivelse till riksdagen (rskr 2007/08:131\) med en samlad redogörelse för regelförenklingsarbetet på departementen. Det är denna skrivelse som utgör regeringens handlingsplan för regelförenklingsarbetet. I handlingsplanen redogörs för regelförenklingsarbetet departementsvis. Dessutom redovisas ett urval av åtgärder. Sammanlagt har departement och myndigheter redovisat 600 genomförda och planerade förenklingsåtgärder och förslag.

Detta är en formgiven utgåva av Regelförenklingsarbetet, skrivelse 2007/08:131\.
