# Riktlinjer för statsskuldens förvaltning 2009

Årets riktlinjebeslut fattas i en situation av stor oro på de finansiella marknaderna. Den internationella finansiella krisen påverkar den reala ekonomin och statsfinanserna i Sverige och andra länder. Hur stora dessa effekter blir råder det stor osäkerhet kring.

Statsskuldsförvaltning är till sin natur långsiktig. Statsfinanserna är starka och den långsiktiga inriktningen bibehålls. Regeringen styr den förväntade kostnaden och risken i förvaltningen främst genom beslut avseende statsskuldens sammansättning och löptid. Årets riktlinjebeslut omfattar åren 2009\-2011, där riktlinjerna för 2010 och 2011 är att betrakta som preliminära.

Målvärdena för statsskuldens sammansättning liksom för skuldens löptid behålls oförändrade jämfört med innevarande år.

De olika skuldslagen ska styras i riktning mot:
\- Valutaskulden: 15 procent (±2 procentenheter)
\- Realskulden: 25 procent (långsiktigt)
\- Nominell kronskuld: 60 procent (residual)

Löptiden för de tre skuldslagen ska vara:
\- Valutaskulden: 0,125 år
\- Realskulden: 10,1 år
\- Nominell kronskuld: 3,5 år
