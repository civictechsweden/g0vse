# Riksrevisionens rapport om Arbetsförmedlingens matchningsarbete

I skrivelsen redovisar regeringen sin bedömning av Riksrevisionens iakttagelser och rekommendation i rapporten Arbetsförmedlingens matchningsarbete – svag kunskapsbas och brister i styrningen (RiR 2019:18).

Regeringen instämmer i Riksrevisionens bedömning att det finns risk för bristande effektivitet och likvärdighet i Arbetsförmedlingens matchnings-arbete. Regeringen delar även Riksrevisionens bedömning att Arbetsförmedlingens verksamhet med arbetsmarknadspolitiska bedömningar bör följas upp. Regeringen bedömer dock att det är nödvändigt att avvakta reformeringen av Arbetsförmedlingen innan formerna för en sådan uppföljning kan utformas närmare.

I och med denna skrivelse anser regeringen att Riksrevisionens rapport är slutbehandlad.
