# Verksamheten inom Organisationen för säkerhet och samarbete i Europa (OSSE) under helåret 2018 och första halvåret 2019

I skrivelsen redogör regeringen för verksamheten inom Organisationen för
säkerhet och samarbete i Europa (OSSE) under helåret 2018 och första
halvåret 2019\.

Under helåret 2018 och det första halvåret 2019 har OSSE:s verksamhet
fortsatt dominerats av den pågående ryska aggressionen mot Ukraina och den olagliga annekteringen av Krim samt av det försämrade
säkerhetspolitiska klimat som följt i spåren av detta. De kraftigt
divergerande politiska perspektiven inom organisationen i centrala frågor
som den rysk\-ukrainska konflikten, de utdragna konflikterna och
organisationens mandat att arbeta med det breda säkerhetsbegreppet har fortsatt att skapa låsningar i samarbetet.
