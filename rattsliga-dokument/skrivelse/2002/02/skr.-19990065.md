# Sysselsättningsåtgärder inom kulturområdet, SESAM-projektet

I skrivelsen redogör regeringen för det så kallade SESAM-projektet. Det är en sysselsättningsåtgärd som varit inriktad på att bevara och öppna föremålssamlingarna i främst de statligt stödda museerna.

Riksdagen beslutade år 1995 att använda 235 miljoner kronor som en engångsinsats för sysselsättningsåtgärder inom kulturområdet (prop. 1994/95:100, bil. 12, bet. 1994/95:KrU 18, rskr. 1994/95:251).

Medlen har använts för en räddningsaktion genom registrering, dokumentation, vård, konservering och magasinering av föremålssamlingar.
