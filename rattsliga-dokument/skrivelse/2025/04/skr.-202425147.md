# Riksrevisionens rapport om sektorsansvaret i funktionshinderspolitiken

Regeringen redovisar hur den bedömer de iakttagelser, slutsatser och rekommendationer som Riksrevisionen lämnat i sin granskningsrapport Från vision till verklighet – sektorsansvaret i funktionshinderspolitiken (RiR2024:22).

Regeringen:

* välkomnar Riksrevisionens granskning och anser att rapporten utgör ett viktigt bidrag i regeringens fortlöpande arbete för att Sverige ska uppfylla de åtaganden som ratificeringen av FN:s konvention om rättigheter för personer med funktionsnedsättning innebär,
* delar i huvudsak Riksrevisionens iakttagelser och slutsatser,
* har vidtagit flera åtgärder efter Riksrevisionens granskning, bland annat har regeringen gett Myndigheten för delaktighet i uppdrag att föreslå hur myndigheternas särskilda sektorsansvar för funktionshinderspolitiken kan beaktas i den planerade handlingsplanen för 2026–2031,
* anser härmed att Riksrevisionens rapport är slutbehandlad.
