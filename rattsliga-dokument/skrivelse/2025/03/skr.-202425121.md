# Nationell strategi för cybersäkerhet 2025–2029

Regeringen har tagit fram en ny nationell strategi för cybersäkerhet. Den nationella strategin för cybersäkerhet beskriver regeringens inriktning för arbetet med frågor av betydelse för Sveriges cybersäkerhet.

Den nationella strategin för cybersäkerhet utgår från nationella behov
och från NIS 2-direktivet och dess allriskperspektiv för att hantera en
bredd av utmaningar. I strategin redogörs för ett antal hot och sårbarheter
som påverkar Sveriges cybersäkerhet.

Strategin utgår från tre pelare som anger inriktning för Sveriges cybersäkerhetsarbete:

* pelare A: Systematiskt och effektivt cybersäkerhetsarbete,
* pelare B: Utvecklad kunskap och kompetensutveckling inom
  cybersäkerhet, och
* pelare C: Förmåga att förhindra och hantera cybersäkerhetsincidenter.

Strategin innehåller därtill mål som tar sikte på ett antal områden för att
åstadkomma förflyttningar under strategins löptid och bemöta de hot och
sårbarheter som redogjorts för i strategin.

Till strategin kopplas bland annat en handlingsplan (bilaga 1) med ett
antal aktiviteter som svarar mot regeringens inriktning och kraven i
NIS 2-direktivet. Handlingsplanen kommer att uppdateras löpande.
