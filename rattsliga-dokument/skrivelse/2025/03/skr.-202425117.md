# Riksrevisionens rapport om tredjelandsstudenter i högskolan

Regeringen redovisar hur den bedömer de iakttagelser som Riksrevisionen har gjort i rapporten Tredjelandsstudenter i högskolan - antagning, uppehållstillstånd och organisering av utbildning.

Riksrevisionen har granskat om antagningssystemet för tredjelandsstudenter och organiseringen och finansieringen av deras utbildning fungerar effektivt. Riksrevisionens övergripande slutsats är att systemet inte fullt ut fungerar effektivt. Riksrevisionen rekommenderar regeringen att se över förordningen (2010:543) om anmälningsavgift och studieavgift vid universitet och högskolor (studieavgiftsförordningen) så att regelverket kring återbetalningar av studieavgiften tydliggörs.

Riksrevisionen har även lämnat rekommendationer till Universitets- och högskolerådet, till Migrationsverket samt till universitet och högskolor. Regeringen välkomnar granskningen och instämmer i huvudsak i Riksrevisionens iakttagelser. I skrivelsen redovisar regeringen de åtgärder som har vidtagits och som planeras i linje med Riksrevisionens iakttagelser och rekommendation till regeringen.
