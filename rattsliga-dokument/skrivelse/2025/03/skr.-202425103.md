# Kommittéberättelse – kommittéernas verksamhet under 2024

I skrivelsen lämnar regeringen en redogörelse för verksamheten i de kommittéer som har tillsatts efter beslut av regeringen.

I årets kommittéberättelse används i huvudsak samma principer för redovisningen som i tidigare kommittéberättelser (se skr. 1997/98:103 s. 6).
I kommittéberättelsen för 2024 redovisas de tillfälliga organ som är tillsatta efter regeringens beslut, det vill säga kommittéer och organ som har fått en bokstavsbeteckning. Med kommittéer avses även särskilda utredare, som beskrivs närmare i avsnittet om rollfördelningen inom kommittéerna. I redovisningen är alla organ med en bokstavsbeteckning organ inom Regeringskansliet, alltså inte fristående myndigheter.

För 2024 redovisas endast sådana kommittéer och organ inom Regeringskansliet som har varit verksamma under året. Vidare innehåller redovisningen endast uppgifter om personer som varit aktiva i en kommitté eller ett tillfälligt organ under senare år.

En särskild redovisning av antalet tillsatta respektive avslutade kommittéer under 2024 finns också (s. 16). Där ingår även de tillfälliga organ som redovisas i kommittéberättelsen.
