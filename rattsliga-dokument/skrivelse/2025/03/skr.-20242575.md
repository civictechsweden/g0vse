# Riksdagens skrivelser till regeringen – åtgärder under 2024

I skrivelsen lämnar regeringen en redovisning av vilka åtgärder regeringen
har vidtagit med anledning av de riksdagsskrivelser som överlämnats till
regeringen. Redovisningen omfattar huvudsakligen åtgärder under tiden
1 januari–31 december 2024. Dessutom lämnar regeringen vissa uppgifter
om antalet gällande författningar.

Regeringen ska varje år i en skrivelse till riksdagen redovisa vilka åtgärder regeringen har vidtagit med anledning av de riksdagsskrivelser som över-lämnats till regeringen (9 kap. 8 § riksdagsordningen).

Redovisningen tar upp samtliga riksdagsskrivelser från det senaste kalenderåret och äldre riksdagsskrivelser som inte tidigare har rapporterats som slutbehandlade av regeringen (avsnitt 2). Den avser huvudsakligen sådana åtgärder som vidtagits under tiden 1 januari–31 december 2024. För att underlätta för riksdagsutskotten att få en så aktuell bild som möjligt vid sitt utvärderings- och uppföljningsarbete, har redovisningen fått omfatta även vissa regeringsbeslut från tiden efter den egentliga redo-visningsperiodens utgång.
