# Försvarsindustristrategi för ett starkare Sverige – innovation, produktion och samarbete

Regeringen har tagit fram en försvarsindustristrategi. I strategin redogör regeringen för inriktningen av arbetet för att stärka Sveriges försvarsindustriella bas genom främjandet av en innovativ och konkurrenskraftig försvarsindustri med hög produktionskapacitet.

Försvarsindustristrategin utgår från den nationella säkerhetsstrategin och den försvarspolitiska inriktningen i propositionen Totalförsvaret 2025–2030 (prop. 2024/25:34, bet. 2024/25:FöU2, rskr. 2024/25:114). I strategin redovisas åtgärder som bygger vidare på den inriktning som regeringen redovisar i den strategiska inriktningen för försvarsinnovation (Fö2024/00023) samt i Rymdens roll i ett nytt säkerhetspolitiskt läge – Sveriges försvars- och säkerhetsstrategi för rymden (Fö2024/01325).

I försvarsindustristrategin redovisar regeringen tre prioriteringar:

* innovation
* produktion
* samarbete.

I försvarsindustristrategin presenterar regeringen konkreta åtgärder för att stärka näringslivets förutsättningar att bidra till Sveriges säkerhet. Parallellt har regeringen tagit fram en industristrategi, som adresserar målsättningar och villkor för svensk industri i bredare bemärkelse. Strategierna kompletterar varandra och bidrar sammantaget till ett mer motståndskraftigt och säkrare Sverige.
