# Riksrevisionens rapport om socialförsäkringsskyddet vid internationell rörlighetSkr. 2025/26:58

Regeringen redovisar sin bedömning av de iakttagelser som Riksrevisionen har gjort i rapporten Socialförsäkringsskyddet vid internationell rörlighet – Försäkringskassans och Pensionsmyndighetens Kontroller, RiR 2025:14.

Regeringen välkomnar Riksrevisionens granskning och konstaterar att den är ett viktigt bidrag till att synliggöra utvecklingsbehov på området så att omfattningen av felaktiga utbetalningar kan minska och välfärdssystemens legitimitet kan stärkas.

Mot bakgrund av de åtgärder regeringen har vidtagit och avser att vidta för att stärka myndigheters kontroller och möjligheter att inhämta och utbyta information, anser regeringen att det för närvarande inte finns skäl att göra en översyn med anledning av den rekommendation som Riksrevisionen lämnar.

I och med denna skrivelse anser regeringen att granskningsrapporten är slutbehandlad.
