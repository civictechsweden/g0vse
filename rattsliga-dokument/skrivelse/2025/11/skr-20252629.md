# Riksrevisionens rapport om avgiftsbelagda tjänster – risk för ineffektivitet när myndigheterna bestämmer och disponerar avgifternaSkr 2025/26:29

I skrivelsen behandlar regeringen Riksrevisionens iakttagelser och rekommendationer
till regeringen i rapporten Avgiftsbelagda tjänster – risk för ineffektivitet när myndigheter bestämmer och disponerar avgifterna (RiR 2025:9).

Riksrevisionen anser att styrningen av myndigheternas offentligrättsliga
avgiftsbelagda tjänster riktade till företag inte är tillräckligt effektivt
genomförd. Riksrevisionen konstaterar att myndigheter som bedriver
offentligrättslig avgiftsbelagd verksamhet där de både bestämmer avgiftens
storlek och disponerar intäkterna innebär undantag från viktiga
budgetprinciper och att undantagen innebär en risk för ineffektivitet.
Riksrevisionen konstaterar även att Ekonomistyrningsverket har en viktig
roll när det kommer till myndigheternas avgiftssättning och att det finns
en potential för myndigheten att bidra ytterligare avseende andra myndigheters offentligrättsliga avgiftsbelagda tjänster.

Regeringen välkomnar granskningen och instämmer delvis i Riksrevisionens
iakttagelser. Regeringen avser att fortsätta arbetet med att
utveckla redovisningen av avgifter för att förbättra förutsättningarna för
uppföljning samt i ökad utsträckning pröva om behovet av medgivna
undantag på avgiftsområdet kvarstår.

I och med denna skrivelse anser regeringen att Riksrevisionens rapport
är slutbehandlad.
