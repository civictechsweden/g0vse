# Riksrevisionens rapport om Skatteverkets åtgärder mot svartarbeteSkr. 2025/26:79

I skrivelsen redovisar regeringen sin bedömning av Riksrevisionens iakttagelser och rekommendationer i granskningsrapporten Skatteverkets åtgärder mot svartarbete (RiR 2025:18).

Riksrevisionens övergripande slutsats är att det finns flera brister i hur
Skatteverket prioriterar åtgärder, hur effektiva åtgärderna är och hur de
följs upp.

Regeringen välkomnar Riksrevisionens granskning. Rapporten utgör ett
viktigt bidrag i det ständiga förbättringsarbetet avseende Skatteverkets
verksamhetsutveckling och regeringens styrning av myndigheten.

Regeringen instämmer till viss del i Riksrevisionens kritik gällande
behovet av att Skatteverket utvecklar myndighetens uppföljning av
resultatet av åtgärder och utvecklar starkare koppling mellan riskanalys
och åtgärder. Regeringen har tagit upp Riksrevisionens iakttagelser och
rekommendationer i myndighetsdialogen med Skatteverket. Flera av de
iakttagelser och de rekommendationer som Riksrevisionen gör har
Skatteverket redan uppmärksammat och åtgärdat i sin verksamhet och
utvecklingsarbete pågår avseende övriga iakttagelser och
rekommendationer. Regeringen har genomfört flera åtgärder för att stoppa
svartarbete. I Regeringskansliet bereds förslag som kommer att bidra till
att Skatteverkets möjligheter att motverka svartarbete stärks. Mot
bakgrund av pågående arbete anser regeringen inte att det i dagsläget finns
skäl att vidta några andra åtgärder med anledning av Riksrevisionens
iakttagelser.

I och med denna skrivelse anser regeringen att Riksrevisionens rapport
är slutbehandlad.
