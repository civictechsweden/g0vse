# Regeringens skrivelse om det finanspolitiska ramverketSkr. 2025/26:76

I skrivelsen redogör regeringen för det finanspolitiska ramverket. Skrivelsen, som fungerar som en uppförandekod för såväl regeringen som de aktörer som granskar finanspolitiken, syftar till att redovisa de lagar och andra regler samt praxis som utgör det finanspolitiska ramverket. Skrivelsen syftar också till att i vissa delar precisera ramverket och regeringens tillämpning av det.

Det finanspolitiska ramverket ses över av en parlamentarisk kommitté varannan mandatperiod. Det finanspolitiska ramverket består av flera delar:

* de budgetpolitiska målen (ett mål för den offentliga förvaltningens finansiella sparande, ett riktmärke för den offentliga skulden, ett utgiftstak och ett kommunalt balanskrav)
* en stram statlig budgetprocess
* principer för finanspolitisk konjunkturstabilisering
* öppenhet och tydlighet
* extern uppföljning.

En samlad redovisning av de lagar, regler och praxis som utgör det finanspolitiska ramverket och regeringens tillämpning av det bidrar till att öka förtroendet för finanspolitiken. Detta förbättrar i sin tur förutsättningarna för att finanspolitiken får avsedd effekt.
