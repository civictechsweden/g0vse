# Integritetsskydd vid signalspaning i försvarsunderrättelseverksamhetSkr. 2025/26:70

I denna skrivelse redogör regeringen för resultatet av den uppföljning och granskning av signalspaning i försvarsunderrättelseverksamhet som genomförts 2024. Skrivelsen är den årliga rapport som riksdagen begärt i samband med riksdagsbehandlingen av lagen (2008:717) om signalspaning i försvarsunderrättelseverksamhet.

Statens inspektion för försvarsunderrättelseverksamheten (Siun) är en nämndmyndighet under regeringen som har till uppgift att kontrollera att försvarsunderrättelseverksamheten bedrivs i enlighet med lagar och förordningar.

Under 2024 har Siun genomfört 33 granskningar, vilket var 5 fler än föregående år. Av dessa granskningar rörde 7 Försvarets radioanstalt, varav 5 granskningar skedde i enlighet med signalspaningslagen. Granskningarna resulterade i en synpunkt med anledning av en detaljerad granskning av viss rapportering som sker med stöd av signalspaningslagen.
