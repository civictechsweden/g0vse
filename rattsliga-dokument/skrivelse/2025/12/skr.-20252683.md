# Riksrevisionens rapport om statens arbete med Agenda 2030Skr. 2025/26:83

I skrivelsen redovisar regeringen sin bedömning av de iakttagelser och rekommendationer som Riksrevisionen har gjort i rapporten Statens arbete med Agenda 2030 (RiR 2025:22).

Riksrevisionens övergripande slutsats är att statens arbete med Agenda 2030 inte har varit effektivt. Granskningen kan inte visa att ett mer effektivt arbete med genomförandet av Agenda 2030 hade bidragit till en ännu högre måluppfyllelse men Riksrevisionen bedömer att förutsättningarna för en högre måluppfyllelse hade varit bättre.

Regeringen välkomnar Riksrevisionens granskning av statens arbete med Agenda 2030 men gör en delvis annan bedömning vad gäller de iakttagelser som Riksrevisionen förmedlat. Regeringen avser att förtydliga sin ansvarsfördelning för samstämmighetspolitiken.

I och med denna skrivelse anser regeringen att Riksrevisionens rapport
är slutbehandlad.
