# Riksrevisionens rapport om tillgången till kommunalt vatten och avloppSkr. 2024/25:173

I skrivelsen redovisar regeringen sin bedömning av de iakttagelser och rekommendationer som Riksrevisionen har redovisat i rapporten Tillgången till kommunalt vatten och avlopp – statens insatser för allmänna vattentjänster (RiR 2025:2).

Riksrevisionen har granskat om statens insatser gentemot kommunerna avseende deras ansvar att tillhandahålla vattentjänster enligt lagen (2006:412) om allmänna vattentjänster (vattentjänstlagen) är effektiva. Riksrevisionens övergripande slutats är att statens insatser brister i flera avseenden.

Regeringen instämmer i huvudsak i Riksrevisionens problembeskrivning och anser att de åtgärder som Riksrevisionen föreslagit är väl motiverade. Regeringen instämmer i att länsstyrelsernas tillsyn enligt 51 § vattentjänstlagen behöver följas upp och att det behöver förtydligas att länsstyrelsernas tillsynsansvar omfattar kommunernas hela ansvar enligt 6 § vattentjänstlagen. Regeringen instämmer i att det är en myndighet som bör ansvara för vägledningen men anser att det inte bör vara samma myndighet som ansvarar för uppföljningen av vattentjänstplanerna. Havs- och vattenmyndigheten har i uppdrag att ge vägledning till länsstyrelserna i deras tillsyn av 6 § vattentjänstlagen, som i sin tur utövar tillsyn över att kommunerna. Regeringen är tveksam till om det i dag finns något behov av utökade befogenheter för länsstyrelserna men är öppen för att det kan komma att behövas. Regeringen bedömer att samverkan mellan berörda myndigheter i frågor relaterat till avlopp respektive dagvatten kan behöva formaliseras.

I och med denna skrivelse anser regeringen att Riksrevisionens rapport är slutbehandlad.
