# Biståndets resultat - tema jämställdhet och kvinnors roll i utveckling Skrivelse 2010/11: 167

Sedan tillträdet den föregående mandatperioden har regeringen bedrivit ett omfattande förändringsarbete där biståndets resultat har stått i fokus inom både det bilaterala och det multilaterala utvecklingssamarbetet. Denna skrivelse är en del i regeringens arbete för att förbättra styrningen och resultatredovisningen inom det svenska utvecklingssamarbetet. Skrivelsen är regeringens främsta medel för att årligen redovisa resultat av utvecklingssamarbetet till riksdagen.
