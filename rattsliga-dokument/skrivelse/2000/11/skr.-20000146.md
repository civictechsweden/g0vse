# Redogörelse för en överenskommelse mellan staten och landstingen om ersättningar till hälso- och sjukvården för år 2001

Den 2 oktober 2000 träffade företrädare för staten och landstingen en överenskommelse om ersättningar till hälso- och sjukvården för år 2001.
Överenskommelsen godkändes av Landstingsförbundets styrelse den 6 oktober 2000 och av regeringen den 12 oktober 2000. De särskilda ersättningar till hälso- och sjukvården som utges i enlighet med överenskommelsen uppgår till totalt 1 182 miljoner kronor och skall fördelas mellan landets 21 landsting. Beloppet skall ställas i relation till de cirka 140 miljarder kronor som landstingens utgifter för hälso- och sjukvården uppgår till (år 1998). De bidrag som fördelas har därmed huvudsakligen betydelse som signal- och stimulansmedel gentemot sjukvården.
