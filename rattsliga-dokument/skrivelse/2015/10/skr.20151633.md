# Riksrevisionens rapport om Vattenfall och energiomställningen

I skrivelsen redovisar regeringen sin bedömning av de iakttagelser som Riksrevisionen har gjort i rapporten Vattenfall – konkurrenskraftigt och ledande i energiomställningen? (RiR 2015:6\).

Regeringen instämmer delvis i Riksrevisionens bedömning att regeringens nuvarande återrapportering inte i tillräcklig omfattning behandlar bolagets strategier, utveckling och bidrag till EU:s 2020\-mål och EU:s antagna tvågradersmål till 2050\. Med anledning av Riksrevisionens rekommendation och det regeringen åtagit sig gentemot riksdagen i propositionen Förtydligande av uppdraget för Vattenfall AB (publ) (prop. 2009/10:179\) avser regeringen att vidta åtgärder för en förbättrad och fortlöpande återrapportering av bolagets strategier, utveckling och bidrag till EU:s 2020\-mål till riksdagen genom utskotten.

Regeringen anser i och med detta att granskningsrapporten är slutbehandlad.
