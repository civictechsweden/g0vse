# Riksrevisionens rapport om patientsäkerhet

Regeringen redovisar i denna skrivelse sin bedömning av Riksrevisionens iakttagelser i rapporten Patientsäkerhet – har staten gett tillräckliga förutsättningar för en hög patientsäkerhet? (RiR 2015:12\). I skrivelsen redovisas även regeringens åtgärder med anledning av Riksrevisionens iakttagelser i rapporten.

Riksrevisionen har granskat om staten har gett vårdgivarna tillräckliga förutsättningar att främja en hög patientsäkerhet. Den 10 juni 2015 överlämnade Riksrevisionen granskningsrapporten Patientsäkerhet – har staten gett tillräckliga förutsättningar för en hög patientsäkerhet? (RiR 2015:12\) till regeringen.
