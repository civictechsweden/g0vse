# Redogörelse för en överenskommelse mellan staten och landstingen om ersättningar till hälso- och sjukvården för år 2000

Den 28 september 1999 träffade företrädare för staten och landstingen en överenskommelse om ersättningar till hälso- och sjukvården för år 2000.
Överenskommelsen godkändes av regeringen den 30 september 1999 och av Landstingsförbundets styrelse den 1 oktober 1999. De särskilda ersättningarna till hälso- och sjukvården uppgår till totalt 1 182 miljoner kronor och skall fördelas mellan landets 21 landsting. Beloppet skall ställas i relation till de drygt 95 miljarder kronor som landstingen använder för att finansiera hälso- och sjukvården. De bidrag som fördelas har därmed huvudsakligen betydelse som signal- och stimulansmedel gentemot sjukvården.
