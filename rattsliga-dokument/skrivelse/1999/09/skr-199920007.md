# Ekonomisk utveckling och samarbete i Östersjöregionen

I skrivelsen lämnar regeringen en redogörelse för utvecklingen av handel och ekonomiskt samarbete inom Östersjöregionen under det senaste decenniet och för de förändrade politiska och ekonomiska förutsättningarna, som är grunden för denna utveckling. Bedömningar redovisas vad gäller den framtida ekonomiska utvecklingen i regionen och dennas betydelse för den svenska ekonomin. Vidare redogörs för svensk Östersjöpolitik sedan 1989, med tonvikt på de åtgärder som har vidtagits på det ekonomiska området samt åtgärder för att bidra till en demokratisk samhällsutveckling. En redogörelse lämnas för regeringens strategi rörande ytterligare åtgärder för att främja integration, tillväxt och sysselsättning i Östersjöregionen.
