# Tidsbegränsade uppehållstillstånd i vissa utlänningsärenden

I skrivelsen anmäls i enlighet med 2 kap. 14 § utlänningslagen att regeringen den 15 april 1999 utfärdat en förordning om tidsbegränsade uppehållstillstånd i vissa utlänningsärenden.
Enligt förordningen ska medborgare i Förbundsrepubliken Jugoslavien som kommer från provinsen Kosovo och som inte kan återvända dit på grund av förhållandena där anses ha behov av sådant tillfälligt skydd som avses i 2 kap. 4 a § utlänningslagen. Förordningen trädde i kraft den 29 april 1999. Samtidigt genomfördes en ändring i 1 kap. 1 § utlänningsförordningen som innebär att den som beviljats sådant tidsbegränsat uppehållstillstånd inte behöver ha pass vid vistelse i Sverige. Med anledning av det ändrade läget i provinsen Kosovo beslutade regeringen den 23 juni 1999 om vissa ändringar i förordningen om tidsbegränsade uppehållstillstånd i vissa utlänningsärenden.
Ändringarna träder i kraft den 15 juli 1999.
