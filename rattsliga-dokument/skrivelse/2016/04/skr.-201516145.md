# Redovisning av verksamheten i Internationella valutafonden, Världsbanksgruppen samt de regionala utvecklings- och investeringsbankerna 2014 och 2015

I skrivelsen redogörs för verksamheten i Internationella valutafonden, Världsbanksgruppen samt de regionala utvecklings\- och investeringsbankerna 2014 och 2015\. Där redovisas också regeringens prioriteringar. Skrivelsen behandlar de internationella finansiella institutionernas övergripande roll i den internationella ekonomin. Vidare behandlas de frågor som har präglat institutionerna under rapporteringsperioden: institutionernas övervakning av den globala ekonomin och enskilda länders ekonomiska politik; institutionernas utlåning och resurssituation; en rad tematiska frågor, såsom demokrati och mänskliga rättigheter, jämställdhet och miljö\- och klimatfrågor; institutionella frågor, såsom inflytande\- och styrningsfrågor; särskilda insatser, såsom institutionernas stöd med anledning av ebolautbrottet och flykting\- och migrationssituationen. Avslutningsvis redogörs för den förväntade inriktningen på institutionernas verksamhet under de närmaste åren.

Som en bilaga till skrivelsen finns en kortfattad beskrivning av de institutioner som behandlas i skrivelsen. Beskrivningen i bilagan omfattar institutionernas verksamhet, deras styrningsstruktur, ramverk för utlåning, finansiella situation, samt Sveriges roll i respektive institution.
