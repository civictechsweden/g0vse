# Riksrevisionens rapport om it-relaterad brottslighet

I skrivelsen redovisar regeringen sin bedömning av de iakttagelser och rekommendationer som Riksrevisionen har gjort i rapporten It\-relaterad brottslighet – polis och åklagare kan bli effektivare (RiR 2015:21\).

Riksrevisionen har granskat om Polismyndigheten och Åklagarmyndigheten har beredskap för att ändamålsenligt och effektivt handlägga och utreda it\-relaterade brott. I rapporten lämnas ett antal rekommendationer till myndigheterna. Granskningen har även omfattat regeringen men Riksrevisionen har inte lämnat några rekommendationer till regeringen.

I och med denna skrivelse anser regeringen att Riksrevisionens rapport är slutbehandlad.
