# Riksrevisionens rapport om skyddet mot oegentligheter inom migrationsverksamheten vid utlandsmyndigheterna

Riksrevisionen har granskat skyddet mot oegentligheter inom migrationsverksameten
vid utlandsmyndigheterna. Resultatet av granskningen har
redovisats i rapporten Skyddet mot oegentligheter inom migrationsverksamheten
vid utlandsmyndigheterna (RiR 2018:13\).

I skrivelsen redovisar regeringen sin bedömning av Riksrevisionens
iakttagelser och vilka åtgärder som vidtagits eller planeras med anledning av Riksrevisionens förbättringsförslag i granskningsrapporten. Överlag delar regeringen Riksrevisionens slutsatser och Utrikesdepartementet har med anledning av granskningsrapporten initierat ett skyndsamt arbete för att säkerställa att skyddet mot oegentligheter omedelbart stärks.

Riksrevisionens övergripande analys är att den kontinuerliga översynen behöver systematiseras för att omhänderta nya och befintliga typer av oegentligheter på ett adekvat vis, samt att berörda aktörers ansvar och gränssnitt behöver tydliggöras.

I och med denna skrivelse anser regeringen att granskningsrapporten är slutbehandlad.
