# Resultatskrivelse om utvecklingssamarbete och humanitärt bistånd genom multilaterala organisationer

I skrivelsen ges en samlad redovisning av resultat och svenskt arbete i
multilaterala organisationer aktiva inom internationellt utvecklingssamarbete och humanitärt bistånd och som finansieras inom biståndsramen.

I skrivelsen redogörs för det multilaterala biståndets omfattning och styrning, organisationernas verksamhet och resultatet av denna. Därtill beskrivs svenskt styrelse\- och påverkansarbete och resultatet av detta.

Fokus är på åren 2014, 2015 och 2016 och utgår från organisationernas
egna resultatramverk och rapportering. Skrivelsen fokuserar på tre tematiska områden i regeringens policyramverk: jämställdhet och kvinnors roll i utveckling, miljö och klimat samt demokrati och mänskliga rättigheter.

Utöver dessa ingår ett avsnitt på temat inkomstfattigdom och ett avsnitt om det humanitära biståndet.
