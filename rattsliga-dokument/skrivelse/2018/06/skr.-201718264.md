# Kultur i hela landet

Kultur i hela landet är en högst prioriterad fråga för regeringen. Den nationella kulturpolitiken förutsätter en god samverkan mellan staten, landstinget och kommunerna. I skrivelsen Kultur i hela landet lämnar regeringen en översiktlig redovisning över mandatperiodens samlade åtgärder och insatser. Skrivelsen fokuserar på de statliga insatserna.

Bland de större satsningarna märks bland annat:

* 100 miljoner kronor i bidrag per år till kommunala kulturskolor och en nationell strategi för de statliga insatserna riktade till kulturskolorna.
* Fri entré till statliga museer.
* En ny museilag som anger att politiken inte ska lägga sig i innehåll eller perspektiv i museiverksamheterna.
* 250 miljoner kronor per år i en satsning för stärkta bibliotek i hela landet 2018–2020\.
* 130 miljoner kronor till Äga rum – en satsning på kultur i socialt utsatta bostadsområden 2016–2018\.
* Stärkt stöd på 115 miljoner kronor per år till det fria kulturlivet.
* Stärkt stöd till regional och lokal kultur inom ramen för kultursamverkansmodellen och en särskild satsning på landsbygden på totalt 40 miljoner kronor 2019–2020\.
* Ny politik för film\-, kulturarv\- respektive gestaltad livsmiljö.
