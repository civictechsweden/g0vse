# Sverige, EU och handelspolitiken inför 2000-talet

I skrivelsen ges en översikt över Sveriges och EU:s målsättningar på det handelspolitiska området med tonvikt på det multilaterala samarbetet och utvecklingen av den gemensamma handelspolitiken. Särskild uppmärksamhet ägnas åt en redovisning av världshandelsorganisationen WTO:s första ministerkonferens, som avhölls den 9-13 december 1996 i Singapore. Bilaga 1 redovisar EU:s riktlinjer inför WTO:s ministerkonferens och bilaga 2 redovisar slutsatserna från konferensen i form av en ministerdeklaration. Regeringens politik gentemot den inre marknaden avses redovisas i regeringens skrivelse 1996/97:83, Sverige och den inre marknaden.
