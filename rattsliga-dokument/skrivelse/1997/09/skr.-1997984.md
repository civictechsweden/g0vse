# Totalförsvar i förnyelse

Denna skrivelse är ett komplement till budgetpropositionen för år 1998, utgiftsområde 6 Totalförsvar, och behandlar bl.a. anpassningsförmåga, styrning av myndigheter, ledningssystem, personal, JAS 39 Gripen, frivillig försvarsverksamhet, miljöfrågor, avveckling av truppminor, användningen av det civila försvarets resurser vid internationella fredsfrämjande och humanitära insatser samt förvaring av militära skjutvapen.
Skrivelsen innehåller även den årliga redogörelse som regeringen enligt den s.k. hot- och riskpropositionen (prop. 1996/97:11) skall lämna till riksdagen.
