# Europeiska konventet om EU:s framtid

I skrivelsen redovisas regeringens utgångspunkter för den regeringskonferens som inleds den 4 oktober. Beslut att hålla en sådan konferens togs redan vid Europeiska rådets möten i Nice år 2000 och i Laeken år 2001. Konferensens huvuduppgift blir att ta ställning till det förslag till nytt s.k. konstitutionellt fördrag som framlagts av konventet om EU:s framtid samt ändringsförslag från medlemsstaterna. Efter konferensens avslutning avser regeringen återkomma till riksdagen med de förslag som konferensen föranleder.
