# Utvärdering av statens upplåning och skuldförvaltning 1999-2003

Regeringen skall senast den 25 april varje år lämna en utvärdering av statsskuldsförvaltningen till riksdagen. Utvärderingen lämnas i form av en skrivelse, som denna gången behandlar regeringens riktlinjer för statsskuldens förvaltning samt Riksgäldskontorets upplåning och skuldförvaltning under budgetåren 1999-2003.
Riksdagen avslutade ärendet den 27 oktober 2004. Enligt riksdagsbeslutet hade riksdagen inga invändningar mot regeringens beslut om riktlinjer för förvaltningen av statsskulden. Riksdagen ansåg dock att underlaget för utvärdering av regeringens egna beslut skulle kunna bli bättre. Riksgäldskontoret har förvaltat statsskulden på ett korrekt sätt ansåg riksdagen. Däremot ansåg riksdagen att metoderna för utvärdering behöver bli bättre.
