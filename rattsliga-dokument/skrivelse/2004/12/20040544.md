# 2004 års redogörelse för tillämpningen av lagen (1991:572) om särskild utlänningskontroll

I skrivelsen redogör regeringen för tillämpningen av lagen (1991:572) om särskild utlänningskontroll under tiden den 1 juli 2003 till den 30 juni 2004 och för den internationella terrorismens utveckling under samma period.
Säkerhetspolisen har inte i något fall ansökt hos regeringen om utvisning enligt lagen om särskild utlänningskontroll under den aktuella perioden. Regeringen har under perioden bifallit en och avslagit en ansökan om upphävande av tidigare meddelade utvisningsbeslut enligt lagen om särskild utlänningskontroll.
