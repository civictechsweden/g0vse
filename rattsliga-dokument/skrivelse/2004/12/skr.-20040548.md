# Regeringens handlingsprogram för minskad administration för företagen m.m.

I skrivelsen presenterar regeringen ett samlat handlingsprogram för en minskad administration för företagen. Handlingsprogrammet består av åtgärder som tagits fram på departements\- och myndighetsnivå och utgör de åtgärder som skall genomföras under innevarande mandatperiod i syfte att minska administrationen för företagen. I skrivelsen beskrivs arbetet med att mäta den administrativa bördan för företag. Vidare beskrivs regeringens mål för moderniserings\- och utvecklingsarbetet i statsförvaltningen (24\-timmarsmyndigheten). Vidare redovisas det arbete med regelförenkling för företagen som genomförts under 2003\. Redovisningen bygger på de årsrapporter om arbetet med konsekvensanalyser som myndigheterna årligen inger till regeringen. Skrivelsen innehåller också en redovisning av regelförenklingsarbetet sett ur ett internationellt perspektiv.
