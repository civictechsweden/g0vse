# Sveriges handlingsprogram för tillväxt och sysselsättning

I skrivelsen redovisar regeringen sitt handlingsprogram för tillväxt och sysselsättning inom ramen för Europeiska unionens Lissabonstrategi. Regeringen redovisar de åtgärder som vidtagits eller som planeras för perioden 2005\-2008\.

Lissabonstrategin, som även kallas Lissabonagendan, är EU:s strategi för att på bred front möta de ekonomiska, sociala och ekologiska utmaningar som EU och världen står inför. En del av strategin, som beslutades i Lissabon år 2000 är en sysselsättningsstrategi för att skapa fler och bättre arbetstillfällen, men i strategin ingår även mål för att EU ska bli världens mest konkurrenskraftiga och dynamiska kunskapsbaserade ekonomi med bibehållen miljöhänsyn och social sammanhållning.
