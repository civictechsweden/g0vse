# Utvärdering av statens upplåning och skuldförvaltning 2000-2004

Regeringen skall senast den 25 april varje år lämna en utvärdering av statsskuldsförvaltningen till riksdagen. Utvärderingen lämnas i form av en skrivelse, som denna gången behandlar regeringens riktlinjer för statsskuldens förvaltning samt Riksgäldskontorets upplåning och skuldförvaltning under budgetåren 2000\-2004\.

Riksdagen anser att regeringens riktlinjer och Riksgäldskontorets förvaltning av statsskulden fungerat på ett bra sätt. Riksdagen avslutade ärendet den 26 oktober 2005\.
