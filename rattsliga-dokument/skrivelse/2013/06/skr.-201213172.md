# Redovisning av fördelning av medel från Allmänna arvsfonden under budgetåret 2012

I denna skrivelse lämnas en redogörelse för förvaltningen av Allmänna arvsfonden och en redovisning av hur Arvsfondsdelegationen fördelat medel under 2012. Vidare redogör regeringen för sin bedömning av Arvsfondsdelegationens utveckling och verksamhet samt analyserar fördelningen av stöd inom de olika verksamhetsområdena. I skrivelsen anges också sådana områden som enligt regeringens mening bör prioriteras vid kommande fördelning av stöd ur Allmänna arvsfonden. Slutligen informerar regeringen om sin avsikt att förändra beslutsordningen för avstående från arv eller försäkringsbelopp som tillfallit Allmänna arvsfonden.
