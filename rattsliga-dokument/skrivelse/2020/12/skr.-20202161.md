# Riksrevisionens rapport om styrning av ämneslärarutbildningen vid Högskolan i Gävle, Linnéuniversitetet och Stockholms universitet

Skrivelsen innehåller regeringens bedömningar med anledning av Riksrevisionens
granskningsrapport Att styra utbildning till ämneslärare – en
granskning av Högskolan i Gävle, Linnéuniversitetet och Stockholms universitet.

Granskningen visar enligt Riksrevisionen att styrningen fungerar olika
väl på de tre lärosätena. För att bidra till en ökad kvalitet i ämneslärarprogrammen och den kompletterande pedagogiska utbildningen behöver de enligt Riksrevisionen därför i olika grad tydliggöra ansvarsfördelningen, förbättra samordningen och i högre utsträckning ta tillvara studenternas erfarenheter i styrningen. Riksrevisionen lämnar därför rekommendationer till de granskade lärosätena för att utveckla styrningen av ämneslärarutbildningen.

Inga rekommendationer lämnas till regeringen.
