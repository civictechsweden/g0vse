# Skatteavtal mellan Sverige och Saudiarabien

Sverige har den 19 oktober 2015 undertecknat ett skatteavtal med Saudiarabien för undvikande av dubbelbeskattning och förhindrande av skatteflykt.


Sverige har idag skatteavtal med ett 80\-tal länder, de är viktiga för att undanröja de hinder som en dubbelbeskattning kan medföra för utbyte av varor och tjänster, för arbetskraftens rörlighet och för utvecklingen av ekonomiska förbindelser mellan länder. Skatteavtal gör det även möjligt för samarbete mellan skattemyndigheterna i de avtalsslutande staterna och bidrar därför till att bekämpa internationell skatteflykt.

För att avtalet ska bli gällande kommer det att lämnas till riksdagen för godkännande.
