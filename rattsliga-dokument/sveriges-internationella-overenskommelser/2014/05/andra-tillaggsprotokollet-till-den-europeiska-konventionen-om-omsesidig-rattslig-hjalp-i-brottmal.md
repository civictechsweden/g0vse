# Andra tilläggsprotokollet till den europeiska konventionen om ömsesidig rättslig hjälp i brottmål

Regeringen beslutade den 25 oktober 2001 att underteckna tilläggsprotokollet. Den 14 november 2013 beslutade regeringen att ratificera tilläggsprotokollet och Europarådets generalsekreterare underrättades om godkännandet den 20 januari 2014\. Tilläggsprotokollet trädde i kraft den 1 februari 2004 och för Sverige den 1 maj 2014\.

I samband med ratificeringen avgav Sverige följande förklaringar:

1\. att enligt artikel 4\.9 i tilläggsprotokollet avge en förklaring med innebörd att Sverige godtar elektroniskt översändande av ansökningar om rättslig hjälp efter överenskommelse i det enskilda fallet,

2\. att lämna en förklaring enligt artikel 18 i tilläggsprotokollet om kontrollerade leveranser att åklagare, Rikspolisstyrelsen, polismyndighet, Tullverket och Kustbevakningen ska vara behöriga myndigheter vid tillämpningen av artikeln,

3\. att lämna en förklaring enligt 19 i tilläggsprotokollet om hemliga utredningar att Åklagarmyndigheten, åklagare, Rikspolisstyrelsen och polismyndighet ska vara behöriga myndigheter vid tillämpningen av artikeln och

4\. att enligt artikel 33\.2 i tilläggsprotokollet avge en förklaring om att Sverige inte godtar artikel 17 om gränsöverskridande övervakning.

Riksdagsbehandling: Prop. 2012/13:170, bet. 2013/14: JuU4, rskr. 2013/14:30
