# Tilläggsprotokoll till konventionen om it-relaterad brottslighet av den 28 januari 2003 (SÖ 2021:1) om kriminalisering av gärningar av rasistisk och främlingsfientlighet natur begångna med hjälp av datorsystem

Regeringen beslutade den 23 januari 2003 att underteckna tilläggsprotokollet.
Undertecknandet skedde den 28 januari 2003.
Regeringen beslutade den 1 april 2021 att ratificera tilläggsprotokollet och i
samband därmed avge en förklaring enligt artikel 6.2 a i tilläggsprotokollet av
innebörd att Sverige förbehåller sig rätten att i nationell rätt uppställa krav på
att ett förnekande eller ett grovt förringande måste göras med uppsåt att uppmuntra
till hat, diskriminering eller våld mot en enskild person eller en grupp
av personer på grund av ras, hudfärg, härstamning, nationellt eller etniskt ursprung
liksom även trosbekännelse, under förebärande av något av förstnämnda
karakteristika, för att sådana gärningar som avses i artikel 6.1 ska vara kriminaliserade.
Ratifikationsinstrumentet deponerades hos Europarådets generalsekreterare
den 28 april 2021.
Tilläggsprotokollet trädde i kraft den 1 mars 2006 och för Sverige den
1 augusti 2021.
