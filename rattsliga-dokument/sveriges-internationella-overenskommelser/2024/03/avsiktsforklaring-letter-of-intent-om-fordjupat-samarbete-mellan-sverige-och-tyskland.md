# Avsiktsförklaring (Letter of Intent) om fördjupat samarbete mellan Sverige och Tyskland

Försvarsminister Pål Jonson och Tysklands försvarsminister Boris Pistorius har den 5 mars 2024 undertecknat en avsiktsförklaring (Letter of Intent) om fördjupat försvarssamarbete mellan Sverige och Tyskland.

Sverige och Tyskland har sedan tidigare en avsiktsförklaring som ingicks 2017. Denna har nu uppdaterats i ljuset av det försämrade säkerhetsläget i Europa och Sveriges medlemskap i Nato.

Avsiktsförklaringen syftar till att fortsätta att utveckla och öka det försvarspolitiska samarbetet mellan Sverige och Tyskland, och innebär att de båda ländernas försvarsmakter och försvarsmyndigheter kan verka för att vidareutveckla befintligt samarbete och främja nya initiativ.
