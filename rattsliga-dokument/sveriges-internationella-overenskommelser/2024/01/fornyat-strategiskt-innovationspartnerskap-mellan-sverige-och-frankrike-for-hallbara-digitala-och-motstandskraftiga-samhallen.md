# Förnyat strategiskt innovationspartnerskap mellan Sverige och Frankrike för hållbara, digitala och motståndskraftiga samhällen

Statsminister Ulf Kristersson och president Emmanuel Macron undertecknade i samband med överläggningar i Rosenbad den 30 januari 2024 ett förnyat strategiskt innovationspartnerskap mellan Sverige och Frankrike. Partnerskapet omfattar nya områden som kärnkraft, skog och säkerhet.

Det förnyade partnerskapet innebär att ländernas samarbete fördjupas inom en rad områden. Syftet är att främja konkurrenskraft och innovation och bidra till att skapa hållbara, digitala och motståndskraftiga samhällen. Dessutom breddas partnerskapet till att omfatta tre helt nya områden; skog, kärnkraft samt säkerhet.

Sverige och Frankrike signerade det första partnerskapet för innovation och gröna lösningar 2017. Det förnyades senast 2019.
