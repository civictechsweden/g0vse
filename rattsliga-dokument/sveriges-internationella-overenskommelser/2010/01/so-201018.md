# WIPO-fördraget om framföranden och fonogram

Nr 18
WIPO\-fördraget om framföranden och fonogram
Genève den 20 december 1996

Regeringen beslutade den 9 oktober 1997 att underteckna fördraget. Undertecknandet skedde den 31 oktober 1997\. Den 18 september 2008 beslutade regeringen att ratificera fördraget och att i samband därmed avge följande förklaring:

Förklaring enligt artikel 3\.3\. i WPPT i förening med artikel 5\.3 i den internationella konventionen om skydd för utövande konstnärer, framställare av fonogram samt radioföretag (Romkonventionen) om att Sverige inte avser att ge skydd på grundval av utgivningskriteriet, förutom såvitt avser exemplarframställningsrätt för fonogramframställare.

Vidare beslutade regeringen att dra tillbaka förklaringen enligt artikel 17 i Romkonventionen och att samtidigt avge en förklaring enligt artikel 5\.3 i samma konvention om att Sverige inte avser att ge skydd på grundval av utgivningskriteriet, förutom såvitt avser exemplarframställningsrätt för fonogramframställare.

Regeringen beslutade även att samtidigt avge en reservation enligt artikel 16\.1\.a.iii i samma konvention om att Sverige avser att enbart tillämpa nationalitetskriteriet för ersättningsrätten, samt en upplysning om att den reservation som tidigare avgetts enligt artikel 16\.1\.a.iv om att reciprocitetskrav gäller för ersättningsrätten kvarstår, men nu kommer att gälla i förhållande till nationalitetskravet.

Regeringen beslutade slutligen att, enligt artikel 1\.3 och 14\.6 i TRIP:savtalet underrätta TRIP:s\-rådet om att Sverige avger en förklaring enligt artikel 5\.3 i Romkonventionen om att Sverige inte avser att ge skydd på grundval av utgivningskriteriet, förutom såvitt avser exemplarframställningsrätt för fonogramframställare.

Ratifikationsinstrumentet deponerades den 14 december 2009 hos generaldirektören för Världsunionen för den intellektuella äganderätten (WIPO) i Genève.

Fördraget trädde i kraft den 20 maj 2002 och för Sverige trädde det i kraft den 14 mars 2010\.

Riksdagsbehandling: Prop. 2004/05:110, bet. 2004/05:LU27, rskr. 2004/05:247, SFS 2009:359, 361\.
