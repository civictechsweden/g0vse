# Förordningsmotiv för förordning om ändring i förordningen (2020:115) om utbildning på skolområdet och annan pedagogisk verksamhet vid spridning av viss smitta

Denna förordning innebär att en huvudman som håller en gymnasieskola öppen får tillämpa bestämmelserna i 5, 7, 9 och 10 §§, om antalet elever som är samtidigt närvarande i skolenhetens lokaler behöver begränsas för att huvudmannen ska kunna följa föreskrifter, allmänna råd eller rekommendationer från Folkhälsomyndigheten som avser sjukdomen covid-19.

Förordningen träder i kraft den 23 november 2020.
