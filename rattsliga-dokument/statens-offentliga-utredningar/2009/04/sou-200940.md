# En ny modell för arbetsmiljötillsyn

I betänkandet En ny modell för arbetsmiljötillsyn (SOU 2009:40\) redovisas Styrmedelsutredningens deluppdrag om möjligheterna att koppla marknadsorienterade styrmedel till Arbetsmiljöverkets tillsyn av efterlevnaden av arbetsmiljölagen (1977:1160\).

Utredningen har beaktat den modell som har införts i Danmark.

Utredningen har funnit att en tillsynsmodell utformad efter de huvudprinciper som den danska modellen bygger på bör införas i Sverige, det vill säga genomgång av samtliga arbetsställen genom besök, "screening", och synlig\- och offentliggörande av resultatet av tillsynen genom en "märkning" på tillsynsmyndighetens webbplats.

Utredningen föreslår att en sådan modell införs i den svenska tillsynen men att den i flera avseenden utformas annorlunda än den danska modellen.
