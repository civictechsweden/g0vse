# Sveriges ekonomi – utsikter till 2035

Långtidsutredningen 2019 utarbetas inom Finansdepartementet
under ledning av enheten för ekonomisk-politisk analys. I samband
med utredningen genomförs ett antal specialstudier. Dessa publiceras
som fristående bilagor till utredningen.

I denna bilaga till Långtidsutredningen 2019 presenteras ett scenario över utvecklingen i svensk ekonomi till 2035. Detta basscenario baseras på ett stort antal antaganden som till sin natur är osäkra.
