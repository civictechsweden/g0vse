# Stärkt kompetens i vård och omsorg

Utredningens övergripande uppdrag har varit att föreslå hur yrket undersköterska
kan regleras så att kvalitet och säkerhet ökas i hälso- och
sjukvården samt omsorgen.

## En av Sveriges största yrkesgrupper

Yrkesgruppen undersköterska är en av Sveriges största yrkesgrupper
och består av personal som besitter viktig kompetens för att
kvalitet och säkerhet inom vård och omsorg ska kunna upprätthållas.

## Relativt utbredd kompetensbrist

Utredningens kartläggning visar på relativt utbredda kompetensbrister  hos yrkesgruppen. Bristerna har en direkt effekt på hur man utför sina arbetsuppgifter. Det kan ses som en konsekvens av att undersköterskeyrket hittills varit oreglerat vilket innebär att vem som helst kan anställas som undersköterska och genomföra vårdåtgärder utan relevant utbildning.

Det är huvudmännens och arbetsgivarnas ansvar att se till att rätt kompetens finns för arbetsuppgifterna så att arbetsfördelningen bidrar till en effektiv verksamhet med kvalitet.
