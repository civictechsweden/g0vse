# Rasistiska symboler. Praxisgenomgång och analys

Betänkande av Utredningen om rasistiska symboler.
Utredningen har haft i uppdrag att se över den straffrättsliga regleringen i fråga om rasistiska och liknande symboler och vid behov föreslå förändringar.

I uppdraget ingår det att

* göra en genomgång av domstolarnas och Justitiekanslerns (JK) praxis avseende hur straffansvaret för hets mot folkgrupp hittills har tillämpats i fråga om symboler,
* ta ställning till om den nuvarande straffrättsliga regleringen i fråga om rasistiska och liknande symboler är ändamålsenligt utformad,
* överväga behovet av och förutsättningarna för att förtydliga eller komplettera dagens lagstiftning, och
* lämna författningsförslag om utredningen kommer fram till att lagstiftningen bör ändras.
