# Bebyggelse- och transportplanering för hållbar stadsutveckling

Regeringen beslutade den 13 december 2017 att tillkalla en särskild
utredare med uppdrag att underlätta samordningen mellan berörda
parter i samhällsbyggnadsprocessen i kommuner med särskilt komplexa
planeringsförutsättningar (dir 2017:126). Syftet med uppdraget
är att underlätta planeringsprocesser för att få till stånd ett
ökat och hållbart bostadsbyggande. Detta betänkande behandlar den del av uppdraget som avser att analysera för- och nackdelar med en lagstadgad rätt för kommuner att införa krav på transportplaner i detaljplanering för nyetablering av
bostäder enligt plan- och bygglagen.

Utredningen konstaterar bland annat att det finns starka skäl att föra frågan vidare om nya och bättre verktyg för integrerad bebyggelse- och
transportplanering. Samordning av planer för bebyggelse och transporter är enligt utredningens uppfattning en förutsättning för:

* att städer ska kunna utvecklas hållbart, och
* att klimatmålen ska kunna uppnås.
