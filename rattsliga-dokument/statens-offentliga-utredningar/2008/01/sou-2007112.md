# Nya förutsättningar för arbetsmarknadsutbildning

Utredningen om en flexiblare arbetsmarknadsutbildning har haft ett brett uppdrag. Det handlar om att inom huvudfåran för arbetsmarknadsutbildning, dvs. kort yrkesinriktad utbildning för arbetslösa, analysera förutsättningarna för denna liksom för den förberedande utbildningen. Möjligheterna att förbättra dessa båda typer av utbildning ska också undersökas.
Nedan redovisas utredningens förslag, bedömningar och utgångspunkter i förhållande till var och en av de fem punkter som återfinns i kommittédirektiven:
- Det framtida behovet av arbetsmarknadsutbildning.
- Avgränsning och samverkan mellan arbetsmarknadsutbildning och andra former för offentlig yrkesutbildning.
- Förbättrad effektivitet och kvalitet i arbetsmarknadsutbildning och förberedande utbildning.
- Prognoser och planering av arbetsmarknadsutbildning.
- Styrning av arbetsmarknadsutbildning och förberedande utbildning.
