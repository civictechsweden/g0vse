# Ett energieffektivare Sverige - Nationell handlingsplan för energieffektivisering

Bilaga till Energieffektiviseringsutredningens delbetänkande.

EG\-direktivet (2006/32/EG) om effektiv energianvändning och om energitjänster (nedan EG\-direktivet) är ett viktigt instrument i gemenskapens övergripande strävan mot en effektivare energianvändning i hela unionen. En central regel är det nationella vägledande målet i artikel 4\.1 om nio procent effektivare energianvändning år 2016 jämfört med basåren 2001\-2005\. Enligt artikel 14\.2 ska medlemsstaterna, i nationella handlingsplaner för effektivare energianvändning, vid fastställda tidpunkter redovisa hur målet ska uppnås på nationell nivå.
