# Ett energieffektivare Sverige

Regeringen beslutade den 14 juni 2006 att tillkalla en särskild utredare med uppdrag att lämna förslag till hur Europaparlamentets och rådets direktiv 2006/32/EG om effektiv slutanvändning av energi och om energitjänster ska genomföras i Sverige (dir. 2006:89\). Uppdraget omfattar även att utreda och förslå viktningsfaktorer för el, fjärrvärme, fjärrkyla och oljeprodukter, som ska återspegla de olika energibärarnas omvandlings\- och distributionsförluster. Utredaren ska också framlägga ett förslag till Sveriges första nationell handlingsplan för effektiv energianvändning enligt EG\-direktivets artikel 14\.2\.

Till särskild utredare förordnades den 6 februari 2007 förre verkställande direktören Tomas Bruce.
