# Åklagarväsendets brottsbekämpning, Integritet - Effektivitet

Utredningen har haft i uppdrag att göra en översyn av sådan behandling av personuppgifter
som sker inom åklagarväsendets brottsbekämpande verksamhet. Utgångspunkten för uppdraget var att åklagarväsendets brottsbekämpande verksamhet ska kunna bedrivas så effektivt som möjligt med bl.a. användning av moderna och ändamålsenliga IT\-system samtidigt som enskilda personers integritetsintressen tillvaratas.

Utredningen föreslår bland annat att de grundläggande principerna för behandling av uppgifter i åklagarväsendets brottsbekämpande verksamhet ska regleras särskilt i lag, medan kompletterande bestämmelser ska meddelas av regeringen eller den myndighet som regeringen bestämmer.
