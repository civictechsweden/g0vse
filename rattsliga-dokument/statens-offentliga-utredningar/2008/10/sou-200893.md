# Partsinsyn och ny teknik i domstol m.m.

I detta delbetänkande redovisar utredningen uppdraget när det för det första gäller partsinsynens hantering i fråga om ljud\- och bildupptagningar av domstolsförhör i bevissyfte. Tekniken att på detta sätt dokumentera förhör ingår som en del i reformen En modernare rättegång (EMR\-reformen) som träder i kraft den 1 november 2008\.

Den andra delen av uppdraget som redovisas i detta betänkande är i vilken utsträckning domstolsbeslut, som meddelas under en förundersökning och vid övrig handläggning av brottmål, ska kunna omfattas av sekretess.
