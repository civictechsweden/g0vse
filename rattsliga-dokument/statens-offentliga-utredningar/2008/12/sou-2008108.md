# Sveriges ekonomi - scenarier på lång sikt

Scenarier över ekonomins utveckling på lång sikt är en viktig del i Långtidsutredningens arbete. Med hjälp av scenarierna kan förutsättningar och utmaningar för god ekonomisk tillväxt i Sverige analyseras och effekter av politikens utformning illustreras.

I denna bilaga presenteras ett basscenario som illustrerar en möjlig utveckling i svensk ekonomi fram till 2030, med en utblick till 2050 för de offentliga finanserna. I två alternativa scenarier belyses betydelsen för ekonomin av dels ett senarelagt utträde från arbetsmarknaden, dels klimatpolitikens utformning.
