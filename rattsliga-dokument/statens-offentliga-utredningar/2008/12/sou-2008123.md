# Förslag till åtgärder med anledning av Lavaldomen

Den 10 april 2008 beslutade regeringen att tillkalla en särskild utredare med uppdrag att lämna förslag till sådana förändringar i svensk lagstiftning som behöver vidtas till följd av EG-domstolens förhandsavgörande i det s.k. Lavalmålet (mål C-341/05).
I uppdraget ingick att ta ställning till om den s.k. lex Britannia i medbestämmandelagen bör ändras, avskaffas eller ersättas av annan reglering med anledning av EG-domstolens förhandsavgörande. Det ingick också att se över om förhandsavgörandet bör leda till ändringar i utstationeringslagen.
I betänkandet har utredningen gjort en analys av Lavaldomen och lagt fram förslag i enlighet med kommittédirektiven. De har öppet redogjort för sin uppfattning om EG-rätten och utförligt redovisat de argument som finns för och emot våra slutsatser.
Ett stort ansvar lämnas till arbetsmarknadens parter att se till att utredningens föreslagna modell även i praktiken fungerar på ett sätt som uppfyller EG-rättens krav.
