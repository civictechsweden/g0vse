# Egendomsskatter - Reform av arvs- och gåvoskatter

Egendomsskatter - Reform av arvs- och gåvoskatter (SOU 2004:66) är Egendomsskattekommitténs slutbetänkande. Kommitténs förslag syftar både till att främja företagande och tillväxt och till att utforma regler med större enkelhet och rättvisa.
Egendomsskattekommitténs uppdrag har varit att göra en översyn av reglerna om fastighetsskatt på småhus m.m., förmögenhetsskatt samt arvs- och gåvoskatt. Kommittén har tidigare lämnat två betänkanden. I det första delbetänkandet (SOU 2003:3) behandlades arvsskatten för makar och sambor och i huvudbetänkandet (SOU 2004:36) gavs förslag på fastighetsskatteområdet. Länkar till dessa finns i högerspalten här bredvid.
