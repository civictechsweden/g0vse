# Hjälpmedel

Regeringen beslutade den 18 oktober 2001 att tillkalla en särskild utredare - riksdagsledamoten Catherine Persson - med uppdrag att analysera vissa frågor på hjälpmedelsområdet och lämna förslag till åtgärder samt att förtydliga vissa insatser enligt lagen (1993:387) om stöd och service till vissa funktionshindrade (LSS).
Regeringen beslutade den 14 februari 2002 utvidga uppdraget till att utredaren även skulle se över systemet för arbetshjälpmedel.
Utredningen har antagit namnet LSS- och hjälpmedelsutredningen (S 2001:06). Här presenteras utredningens betänkande Hjälpmedel (SOU 2004:83).
Obs! Betänkandet finns också sammanfattat - på lättläst svenska, översatt till teckenspråk samt som ljudbok. Se länkar i högermarginalen till lättläst och teckenspråksversion.
Hos www.fritzes.se kan du köpa:
- betänkandet i sin helhet i tryckt form
- betänkandet som ljudbok i DAISY-format
- en tryckt version av den lättlästa sammanfattningen
- VHS och DVD med sammanfattningen översatt till teckenspråk
