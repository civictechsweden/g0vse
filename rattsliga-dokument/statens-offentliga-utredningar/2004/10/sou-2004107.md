# Att granska och pröva ansvar i kommuner och landsting

I betänkandet vill utredningen markera det demokratiska perspektivet på ansvarsprövningsprocessen och den kommunala revisionen. Avsikten är att stärka och effektivisera den kommunala revisionen.
Utredningens förslag handlar i huvudsak om revisionens oberoende, tydligheten i fullmäktiges ansvarsprövning samt om behovet av ökad kunskap, förstärkt dialog och ett utvecklat samarbete mellan fullmäktige och revisionen. Enligt utredningen finns goda förutsättningar för en väl fungerande revision.
