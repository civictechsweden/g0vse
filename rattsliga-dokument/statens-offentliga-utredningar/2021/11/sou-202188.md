# Ett förbättrat system mot arbetskraftsexploatering m.m.

![](/contentassets/6b0761af21fa43e587abd35be3e5711b/sou-2021-88-omslag.jpg?width=150&quality=85)

Utred­ningen om arbets­krafts­invand­ring lämnade den 2 februari 2021 del­betän­kandet Ett för­bättrat system för arbets­krafts­invand­ring (SOU 2021:5) där den över­gripande mål­sätt­ningen var att för­bättra den nuvarande regle­ringen för arbets­kraft­invand­ring sam­tidigt som dagens system för arbets­krafts­invand­ring värnas. Av utred­ningens direktiv framgår också att det är viktigt att det råder goda anställ­nings­villkor och att systemet för arbets­krafts­invand­ring inte miss­brukas av vissa arbets­givare.

I detta slut­betän­kande har utred­ningen i huvud­sak haft i upp­drag att

* kartlägga hur och i vilken utsträckning regelverket för arbets­krafts­invand­ring används för organiserat missbruk
* kartlägga i vilken utsträck­ning deltids­arbetande arbets­krafts­invand­rare, särskilt i arbets­krafts­inten­siva branscher, är utsatta för exploa­tering
* kartlägga före­komsten av handel med uppe­hålls­tillstånd för arbete
* lämna förslag om skärpta straff för arbets­givare som utnyttjar systemet för arbets­krafts­invand­ring och om rätt till skade­stånd för de arbets­tagare som utnyttjas
* överväga att införa ett nytt brott och alter­na­tiva åtgärder som kan motverka utnytt­jande av arbets­tagare, belysa i vilken utsträck­ning lagen om närings­förbud (2014:836) kan användas i detta avseende samt över­väga en möjlig­het för  arbets­krafts­invand­rare att stanna kvar i landet under uppe­hålls­till­ståndets giltig­hetstid
* ta ställning till hur marknads­föringen av Sverige som ett land för hög­kvalifi­cerad arbets­kraft­invand­ring och före­tagande kan för­bättras
* ta ställning till om det finns ett behov av ytter­ligare myndig­hets­sam­verkan vid arbets­kraft­invand­ring.
* överväga om det nuvarande kravet på fyra månaders anställ­ning vid s.k. spårbyte bör förkortas
* vid behov lämna författ­ningsförs­lag eller föreslå andra åtgärder.
