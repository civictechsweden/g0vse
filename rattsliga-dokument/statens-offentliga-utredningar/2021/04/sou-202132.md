# Papper, poddar och … Pliktmateriallagstiftning för ett tryggat källmaterial

![](/contentassets/7cc4146be983493aa93ea1567a55a0a3/sou_32_omslag_fram_2021.jpg?width=150&quality=85)

Pliktmaterialutredningen lämnar förslag på hur pliktinsamlingen av material kan utformas så att den blir medie-, teknik- och formatoberoende och därmed långsiktigt hållbar.

Utredningen har haft i uppdrag att lämna förslag till nödvändiga författningsändringar i form av

1. ett kostnadseffektivt samt medie-, teknik- och formatoberoende, och därmed långsiktigt hållbart, nytt regelverk som avser såväl fysiskt som elektroniskt pliktmaterial,

2. förändringar i regelverket för KB:s insamling, beskrivning, bevarande och tillhandahållande av övrigt material, samt

3. kompletteringar till dataskyddsregleringen som möjliggör de nödvändiga och ändamålsenliga personuppgiftsbehandlingar som krävs för hanteringen av pliktmaterialet och övrigt insamlat material enligt punkterna 1 och 2.

Utredningen föreslår ett nytt regelverk. Regelverket är avsett att

* tydliggöra pliktmaterialets syfte,
* medge fler insamlingsmetoder,
* ge verktyg som gör att insamlingen kan följas upp och vid behov
  anpassas efter leverantörens förutsättningar,
* komplettera dagens bestämmelser om personuppgiftsbehandling,
* ge en myndighet (KB) uppdraget som pliktansvarig myndighet,
* ge en annan myndighet (Lunds universitet) ansvar för reservexemplar av skrifter
* reglera bevarandet, samt
* reglera tillhandahållandet.
