# Äga avfall – en del av den cirkulära ekonomin

![](/contentassets/2334a6a9ff214662af25f1aceaa0e3e5/sou_24_2021_omslag_webb.jpg?width=150&quality=85)

Regeringen beslutade den 23 juli 2020 att tillsätta en särskild utredare med uppgift att föreslå alternativa lösningar för ökade möjligheter för yrkesmässiga verksamheter att ta hand om sitt kommunala avfall.

Utredningen har undersökt alternativa lösningar för hur yrkesmässiga verksamheter ska få ökad möjlighet att ta hand om sitt kommunala avfall. I dag har kommunerna, med vissa undantag, monopol på att samla in och behandla kommunalt avfall från både hushåll och verksamheter. Utredningens förslag till lösningar möjliggör nya modeller och metoder för en cirkulär ekonomi.
