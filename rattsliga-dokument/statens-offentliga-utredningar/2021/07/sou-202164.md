# Ersättning till brottsoffer

![](/contentassets/3fbe082f39114db5ae1dc6240c0c9883/omslag-sou-2021-64.jpg?width=150&quality=85)

Utredningens huvud­sakliga uppgift har varit att utreda brotts­offers rätt till skade­stånd och deras möjlig­het att få ut sådan ersätt­ning. Det uttalade syftet med upp­­draget har varit att stärka brotts­offers ställning och att minska skade­verk­ningarna av brott.

Uppdraget kan samman­fattas i fyra huvud­frågor:

1. I vilken utsträckning bör nivåerna på kränk­nings­ersättning höjas?
2. I vilken utsträckning bör polisers och vissa andra yrkes­gruppers rätt till kränk­nings­ersättning utvidgas?
3. Hur kan efter­levande anhörigas rätt till ideellt skade­stånd stärkas?
4. Hur bör reglerna om förbud mot utmät­ning av skade­stånd med anledning av ett frihets­berövande ändras för att i större utsträck­ning möjlig­göra utmät­ning till förmån för brotts­offer?

I anslutning till den fjärde frågan har utred­ningen också tagit upp frågan om en ändrad företrädes­​ordning vid utmätning av lön m.m.
