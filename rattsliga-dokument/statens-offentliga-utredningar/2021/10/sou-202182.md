# Säkerhetsprövning av totalförsvarspliktiga

![](/contentassets/cc9a283e60b2487199563f5059252395/sou-2021-82.jpg?width=150&quality=85)

Utredningen innehåller lagförslag med syfte att efter värnpliktens återaktivering säkerställa en ändamålsenlig och effektiv prövning av värnpliktiga ur säkerhetssynpunkt.

Utredningen har haft i uppdrag att bland annat analysera och klargöra vilken eller vilka myndigheter som bör ansvara för och genomföra säkerhetsprövningen av totalförsvarspliktiga, samt se till att säkerhetsprövningen kan genomföras på ett ändamålsenligt och effektivt sätt.

Uppdraget har också syftat till att säkerställa att kravet på samtycke till registerkontroll och särskild personutredning enligt säkerhetsskyddslagen inte urholkar de skyldigheter som följer av lagen om totalförsvarsplikt.
