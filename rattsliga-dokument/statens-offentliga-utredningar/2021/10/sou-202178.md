# Börja med barnen!  Följa upp hälsa och dela information för en god och nära vård

![Omslag till betänkande. Rubriken lyder: Börja med barnen!  Följa upp hälsa och dela information för en god och nära vård](/contentassets/19b1598a162a4256b8c5e614114837e8/sou-2021-78-fram.jpg?width=150&quality=85)

Utredningen En sammanhållen god och nära vård för barn och unga har lämnat sitt slutbetänkande till regeringen. Utredningens förslag ska bidra till en samlad uppföljning av barns och ungas hälsa.

Uppföljningen ska stödja utvecklingen av dels det hälsofrämjande arbetet för barn och unga både på individuell och nationell nivå, dels av vårdens utformning och innehåll.

## Utveckling av kvalitetsregister nödvändig

Utredningen bedömer att utvecklingen av kvalitetsregister är nödvändig för att säkra kvaliteten i de hälsovårdande verksamheterna. Detta inom exempelvis elevhälsan och vid barnavårdscentraler. Utredningen föreslår därför att patientdatalagen förtydligas så att uppgifter om hälsofrämjande och förebyggande insatser kan registreras i kvalitetsregister.

Utredningen gör också bedömningar som ska bidra till en god informationsförsörjning för såväl hälso- och sjukvårdens verksamheter som för den enskilde. Detta både när det gäller utbyte av information inom och mellan olika verksamheter och huvudmannagränser.
