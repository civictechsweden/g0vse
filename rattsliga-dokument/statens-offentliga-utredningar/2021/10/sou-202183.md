# Belastningsregisterkontroll och avskiljande av studenter

![](/contentassets/b014225e50ac4f249984ec1d0bb56ac1/sou202183.jpg?width=150&quality=85)

Utredningen redovisar i detta betänkande uppdraget att ta fram förslag som innebär ökade möjligheter för statliga universitet och högskolor att avskilja en student från högskoleutbildning. I uppdraget ingick även att ta ställning till om belastningsregisterkontroll bör ligga till grund för antagning till vissa högskoleutbildningar samt om belastningsregisterkontroll bör införas inom fler utbildningar än lärarutbildningen.

Utredningen föreslår bland annat att:

* Belastningsregisterkontroll ska vara obligatorisk inför antagning till vissa lärarutbildningar och hälso\- och sjukvårdsutbildningar. De utbildningar som omfattas av förslaget är utbildningar till förskollärare, grundlärare, ämneslärare och yrkeslärare samt utbildningar till läkare, sjuksköterska, psykolog och fysioterapeut.
* En ny avskiljandegrund ska införas som innebär att studenter på utbildningar som omfattas av antagningskontroll ska avskiljas om de under utbildningen döms för vissa brott.
* Ytterligare en ny avskiljandegrund ska införas som innebär att studenter ska avskiljas om de genom särskilt klandervärt uppträdande, under eller i anslutning till utbildningen, visat sig uppenbart olämpliga att fortsätta sina studier.
