# Ett förstärkt skydd mot sexuella kränkningar

![](/contentassets/947e6be072404bc98ae96ee63db21dd5/sou-2021-43-omslag-fram.jpg?width=150&quality=85)

Betänkande av 2020 års sexualbrottsutredning.

Den 30 januari 2020 beslutade regeringen att ge en särskild utredare
i uppdrag att

* se över bestämmelsen om sexuellt ofredande och överväga om ett grovt brott bör införas,
* analysera och se över principerna för och bestämmelserna som rör straffansvaret för sexualbrott på distans samt för utnyttjande av barn för sexuell posering,
* analysera om samlagsbegreppet i 6 kap. brottsbalken behöver förändras,
* se över straffskalorna för sexualbrotten i 6 kap. och lämna förslag på de förändringar som kan behövas för att dessa i tillräcklig mån ska spegla brottets allvar, och
* utreda vissa frågor om spårsäkring efter sexualbrott.

Den 9 juli 2020 beslutade regeringen genom tilläggsdirektiv att även ge utredaren i uppdrag att föreslå förändringar i straffskalan för köp av sexuell tjänst som innebär att minimistraffet höjs från böter till fängelse.
