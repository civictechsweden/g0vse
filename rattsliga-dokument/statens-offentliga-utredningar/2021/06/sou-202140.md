# Mervärdesskatt vid inhyrd personal för vård och social omsorg

![](/contentassets/11c418773264470f9224aef1f98a39ec/sou_40_omslag_fram_2021.jpg?width=150&quality=85)

Utredningen om mervärdesskatt vid inhyrd personal för vård och social omsorg har överlämnat sitt slutbetänkande till regeringen.

Utredningen har haft i uppdrag att undersöka förutsättningarna för förändrad lagstiftning i fråga om mervärdesskatt vid inhyrd vårdpersonal och inhyrd personal för social omsorg. Huvudmotivet är att neutralisera konsekvenserna av en förändrad skatteplikt, för att på så sätt uppnå flexibilitet för bemanningen inom hälso\- och sjukvården, tandvården och den sociala omsorgen.
