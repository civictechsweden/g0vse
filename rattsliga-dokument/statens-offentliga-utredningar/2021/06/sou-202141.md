# VAB för vårdåtgärder i skolan

![Tecknad bild på föräldrar, barn och pedagog i en sitauation för möte med pedagoger](/contentassets/068546043b044026a846f65dfc7a886c/sou-41-2021.jpg?width=150&quality=85)

VAB\-utredningen ser över reglerna för tillfällig föräldrapenning. I ett delbetänkande föreslår utredningen hur man kan göra det möjligt för föräldrar att få tillfällig föräldrapenning för att instruera bland annat skolpersonal om egenvård för barn med kronisk sjukdom.

Utredningen föreslår att det ska införas en ny ersättning för föräldrar till barn med sjukdom eller funktionsnedsättning som, när det behövs, ger rätt till tillfällig föräldrapenning. Det kan till exempel gälla när föräldern måste gå från jobbet för att medverka i introduktion av barnets behov av hjälp med vård\- eller behandlingsåtgärder i förskola, skola, fritidshem eller annan pedagogisk verksamhet.

Ersättningen bör kunna träda i kraft så snart som möjligt, vilket utredningen bedömer vara tidigast den 1 juli 2022\.
