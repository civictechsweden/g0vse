# Högskoleprovets organisation och styrning

![](/contentassets/09858c3309ef49fa88556c2e7cdd163b/sou-2021-72-fram.jpg?width=150&quality=85)

Högskoleprovsutredningen redovisar i detta betänkande uppdraget att lämna förslag på en permanent organisation som innebär att det är en myndighet som har det samlade ansvaret för högskoleprovets genomförande.

Utredningen föreslår bland annat att:

* UHR ska ansvara för att högskoleprovet genomförs i nära samverkan med lärosäten som använder provet för urval.
* Lärosätena ska bistå UHR med genomförande av provet.
* Det ska skrivas in i högskoleförordningen att det ska genomföras ett prov per kalenderhalvår.
* Den beslutade åldersgränsen på 18 år som träder i kraft den 1 januari 2022 bör ligga fast.
* Anmälningsavgiften för högskoleprov som genomförs i Sverige ska höjas till 550 kronor och för genomförande utomlands till 800 kronor.
* UHR får i uppdrag att påbörja en digitalisering av högskoleprovet.
