# Stärkt fokus på framtidens forskningsinfrastruktur

![](/contentassets/2fe6d7d3a2f246f4ac6055d634745234/sou-2021-65.jpg?width=150&quality=85)

Utredningen om Organisation, styrning och finansiering av forskningsinfrastruktur redovisar i detta betänkande uppdraget att lämna förslag på hur organisation, styrning och finansiering av forskningsinfrastruktur kan utvecklas på nationell nivå, samt hur ett system för nationell prioritering av forskningsinfrastruktur kan utformas. Utredningen har även utvärderat olika finansieringsmodeller för fortsatt tillgång till en forskningsisbrytare.

Nedan redogörs för utredningens väsentligaste bedömningar och förslag.

* Utveckla den politiska styrningen avseende forskningsinfrastruktur.
* En framtida myndighet för forskningsinfrastruktur av särskilt nationellt intresse bör inrättas.
* Samla digitala infrastrukturer för forskning inom en myndighet.
* Stärk förutsättningarna för lärosätenas samverkan om forskningsinfrastruktur.
* MAX IV\-laboratoriet och SciLifeLab bör fortsatt bedrivas i myndighetsform med förtydligat nationellt ansvar.
* Viss forskningsinfrastruktur av särskilt nationellt intresse bör betraktas som en samhällsinvestering.
* Vidga perspektivet på forskningsinfrastruktur och öka näringslivets möjlighet att delta i både uppbyggnad och användning.
* Nykonstruktion av ett polarforskningsfartyg kräver en ambitionshöjning avseende svensk polarforskning.
