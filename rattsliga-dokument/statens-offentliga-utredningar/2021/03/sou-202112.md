# Andra chans för krisande företag – En ny lag om företagsrekonstruktion

![](/contentassets/54b617e6fd194dedb4bbeb78a0e97ac0/sou-2021-12-omslag.jpg?width=150&quality=85)

Betänkande av Rekonstruktionsutredningen.

EU:s rekonstruktions\- och insolvens­direktiv syftar bland annat till att säkerställa att företag med ekono­miska problem har tillgång till effektiva förfaranden för att rekon­struera sin verk­samhet. Utred­ningens uppdrag har i huvudsak gått ut på att analy­sera hur svensk rätt förhåller sig till reglerna i direktivet och föreslå de ändringar som är nöd­vändiga eller annars lämpliga för att direktivet ska genom­föras i svensk rätt.

Utredningen har också haft i uppdrag att ta ett samlat grepp om reglerna om gälde­närens avtal med utgångs­punkt i förslag som lagts fram av tidigare utred­ningar. Utred­ningen har varit oförhind­rade att i mån av tid ta upp frågor om rekonstruk­törens skade­stånds­ansvar och den allmänna förmåns­rätten för vissa ford­ringar som upp­kommit under en rekonstruktion.

### Utredningen lämnar förslag inom följande områden:

* En nationell råd­givnings­tjänst för företag i kris
* En ny företags­rekonstruk­tionslag med nya möjlig­heter
* Offentlig skuld­upp­görelse – en snabbare väg till skuld­ned­skriv­ning
* En koncentration till färre domstolar
* Skärpta krav på och tillsyn över rekon­struktörer
