# Säker och kostnadseffektiv it-drift

![](/contentassets/7dfb476c7990499f8bf194954ba460b5/sou-2021_97-framsida.jpg?width=150&quality=85)

Slutbetänkande av It\-driftsutredningen.

## Inledning

Myndigheternas it\-driftslösningar är inte alltid tillräckligt säkra eller kostnadseffektiva. Det behövs bättre förutsättningar för förvaltningen att få tillgång till säker och kostnadseffektiv it\-drift. Det kan ske på olika sätt, bl.a. genom tydligare rättsliga förutsättningar för utkontraktering av it\-drift till privata leverantörer men också genom varaktiga former för samordnad statlig it\-drift.

Ett centralt syfte med en samordnad statlig it\-drift är att bidra till
ökad informationssäkerhet i den statliga förvaltningen. Vi presenterar
i detta slutbetänkande vårt förslag till varaktiga former för samordnad
statlig it\-drift som ska ge myndigheter bättre förutsättningar att
göra medvetna val av säkra och kostnadseffektiva it\-driftslösningar.
