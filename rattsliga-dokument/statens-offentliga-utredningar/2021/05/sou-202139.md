# Ombuds tillgång till vård- och omsorgsuppgifter och förenklad behörighetskontroll inom vården

![Svart nät med noder på en röd baklgrund](/contentassets/c3327792bd4940d78e802a0edfa07c84/sou-39-2021-fram.jpg?width=150&quality=85)

Utredningen om sammanhållen information inom vård och omsorg har utrett och lämnat förslag som rör personuppgiftshantering inom och mellan socialtjänst och hälso\- och sjukvård. Utredningen har också sett över behovet av att göra ändringar i förordningen om register över hälso\-och sjukvårdspersonal (HOSP\-förordningen).

Utredningen föreslår bland annat

* att vård\- och omsorgsgivare ska få ge andra fysiska personer elektronisk tillgång till patientuppgifter och sammanhållen vård\- och omsorgsdokumentation
* att de flesta uppgifterna i Socialstyrelsens register över legitimerad hälso\- och sjukvårdspersonal ska göras öppet sökbara via internet
* en bestämmelse i patientdatalagen som gör det möjligt för vårdgivare att ge någon utanför hälso\- och sjukvården elektronisk tillgång till patientuppgifter
* att det tidigare lämnade förslaget om lagstiftning för sammanhållen vård\- och omsorgsdokumentation kompletteras med motsvarande bestämmelser om ombuds elektroniska tillgång
* att Socialstyrelsen ska göra det möjligt för allmänheten att genom en sökfunktion på internet kontrollera en persons behörighet i registret över legitimerad hälso\- och sjukvårdspersonal det så kallade HOSP\-registret.
* att Socialstyrelsen ska få besluta att medge en myndighet eller offentlig vårdgivare elektronisk tillgång till uppgifter i HOSP\-registret genom direktåtkomst eller annat elektro\-niskt utlämnande
* att Socialstyrelsen i enstaka fall ska få lämna ut uppgifter i registret genom annat elektroniskt utlämnande än direktåtkomst. Detta utan särskilt beslut och förhandssamråd med Integritetsskyddsmyndigheten.
* att tre nya ändamål för behandling av personuppgifter i HOSP\-registret införs. Uppgifterna ska få behandlas:

1. för att ge allmänheten upplysning om hälso\- och sjukvårdspersonals behörighet.
2. för att framställa statistik om hälso\- och sjukvård enligt lagen om den officiella statistiken.
3. för att kontrollera hälso\- och sjukvårdspersonals identitet och behörighet vid handläggning av ärenden om dispens från begränsningar av förordnande och utlämnande av läkemedel.
