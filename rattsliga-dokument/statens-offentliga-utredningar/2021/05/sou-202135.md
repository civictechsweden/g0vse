# En stärkt rättsprocess och en ökad lagföring

![](/contentassets/0c3405f4e8554d2fb29df1666ff5248d/sou_2021-35_omslag_fram.jpg?width=150&quality=85)

Betänkande av Utredningen om en stärkt rättsprocess och en ökad lagföring.

Utredningens uppdrag har, i huvudsak, varit att

1. överväga ändringar av straffbestämmelserna för mened, övergrepp i rättssak och skyddande av brottsling och lämna förslag som sammantaget innebär en höjd straffnivå för brotten samt överväga behovet av ändringar när det gäller vittnesuppgifter som lämnas under förundersökningen,
2. analysera om det finns ett behov av och är lämpligt att införa en möjlighet till strafflindring för den som medverkar till utredning av någon annans brottslighet,
3. analysera om det finns ett behov av och är lämpligt att införa en möjlighet att vittna anonymt, och
4. föreslå åtgärder för att förbättra stödet till vittnen och överväga åtgärder för att stärka skyddet av vittnen.
