# En översyn av tobakslagen - Nya steg mot ett minskat tobaksbruk

Tobaksdirektivsutredningen lämnar i detta slutbetänkande ett antal förslag som syftar till att minska bruket av tobak och till att motverka illegal handel med tobak.

Förslagen innefattar i huvudsak

* tillståndsplikt för försäljning av tobak
* utvidgning av rökförbudet till att omfatta fler miljöer och fler produkter
* förbud mot exponering av tobaksvaror i butiker
* förändringar i regleringen av snus
* förändringar i tillsynsorganisationen.

Utredningen föreslår också hur tobaksproduktdirektivets (2014/40/EU) regler om spårbarhet och märkning kan genomföras.

Dessutom har utredningen gjort en systematisk, språklig och redaktionell översyn av tobakslagen (1993:581\) och föreslår en ny, strukturellt omarbetad tobakslag.

I betänkandet redovisar utredningen också en analys och bedömning av om det finns skäl att införa krav på neutrala tobaksförpackningar i Sverige samt om det krävs nationella åtgärder för att genomföra WHO:s protokoll om eliminering av illegal handel med tobaksvaror.
