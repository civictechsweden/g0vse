# Beskattning av incitamentsprogram

Utredningen om skatteregler för incitamentsprogram har den 15 mars 2016 överlämnat sitt betänkande " Beskattning av incitamentsprogram " till regeringen. Utredningen har haft uppdrag att se över skattereglerna för beskattning av incitamentsprogram. Utredningen föreslår bland annat att det införs bestämmelser om särskilt skattegynnade personaloptioner, s.k. kvalificerade personaloptioner. Det innebär att den som förvärvar andelar genom att utnyttja kvalificerade personaloptioner inte förmånsbeskattas. När andelarna säljs beskattas kapitalvinsten enligt vanliga regler. Socialavgifter ska inte betalas.
