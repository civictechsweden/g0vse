# Revisorns skadeståndsansvar

Utredningens huvuduppdrag har varit att överväga vilka lagändringar
som behövs för att anpassa svensk rätt till de nya EU-reglerna
om revisorer och revision.

I utredningens uppdrag har vidare ingått att överväga på vilket sätt de nya EU-reglerna och utformningen av revisorns skadeståndsansvar påverkar vilka möjligheter en revisionsbyrå har att åta sig revisionsuppdrag i så kallade företag av allmänt intresse (det vill säga börsnoterade företag och vissa finansiella företag). Utredningen har slutligen även haft i uppdrag att överväga om ansvarsfördelningen mellan bolagsorganen kan förtydligas i något avseende.

Den del av uppdraget som avser anpassningen av svensk rätt till de nya EU-reglerna redovisades genom delbetänkandet Nya regler för revisorer och revision (SOU 2015:49). I detta slutbetänkande redovisas
de frågor som rör revisorers skadeståndsansvar och ansvarsfördelningen mellan bolagsorganen.

[Pressmeddelande: Bättre regler för revisorns skadeståndsansvar](/pressmeddelanden/2016/04/battre-regler-for-revisorns-skadestandsansvar/)
