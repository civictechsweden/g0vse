# EU på hemmaplan

Utredningen om delaktighet i EU föreslår flera åtgärder för att höja kunskapen, främja insyn och delaktighet samt förbättra informationstillgången i EU-relaterade frågor. Utredningen föreslår bland annat att regeringen ska tidigarelägga delar av det arbete som idag sker genom utredningsväsendet och remissförfarandet.

Utredningen föreslår även att regeringen tydligare ska instruera myndigheterna att skapa bättre samrådsformer och öka transparensen i sitt EU-relaterade arbete. Dessutom föreslår utredningen utbildningsinsatser för lokalpolitiker, tjänstemän, journalistlärare och yrkesverksamma journalister.

## Utredningens uppdrag

Utredningens uppdrag har varit att utreda möjligheterna att främja insyn, delaktighet och inflytande för individer och aktörer i Sverige när det gäller frågor som beslutas inom EU.
