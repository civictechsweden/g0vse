# Effektiv vård - Slutbetänkande av En nationell samordnare för effektivare resursutnyttjande inom hälso- och sjukvården

Regeringen beslutade den 21 november 2013 att tillkalla en nationell samordnare med uppdrag att göra en analys av hur hälso\- och sjukvården kan använda professionernas resurser på ett mer ändamålsenligt och effektivt sätt. Analysen ska bland annat belysa de effektivitetsproblem och utvecklingsområden som finns. Betänkandet överlämnades 13 januari 2016\.

Utredningen antog namnet utredningen En nationell samordnare för effektivare resursutnyttjande inom hälso\- och sjukvården (S 2013:14\).

Utredningen utgångspunkt har varit att värdet av hälso\- och sjukvården uppstår i mötet eller interaktionen mellan patienten och vården. Vårdens effektivitet avgörs därmed i mötet. En viktig övergripande slutsats sägs det i utrednignen, är att en förutsättning för hög effektivitet är att patienten involveras och görs delaktig i processen kring den egna vården i högre utsträckning än i dag. Det sägs vidare att hela tiden utgå från hur patientnytta skapas i det individuella mötet har en avgörande betydelse för effektiviteten.

I utredningens uppdrag har betonats analys och samarbete med berörda aktörer och att i dialog med dessa aktörer lämna förslag till åtgärder som kan vidtas på nationell, regional och lokal nivå.
