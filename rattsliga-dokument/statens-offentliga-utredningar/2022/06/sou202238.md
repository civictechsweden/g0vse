# Alla tiders föräldraskap – ett stärkt skydd för barns familjeliv

![](/contentassets/a86a1dd1414d418fb43b1cb9b7341356/omslag-sou-2022-38.jpg?width=150&quality=85)

Utredningens över­gripande upp­drag har varit att se över föräldra­balkens regler om föräldra­skap och i övrigt över­väga vissa föränd­ringar av de familje­rättsliga reglerna.

Syftet med upp­draget har varit att – med utgångs­punkt i barnets bästa – åstad­komma en mer samman­hållen, köns­neutral och jämlik reglering om föräldra­skap samt regler om föräldra­ansvar som är anpas­sade till olika familje­konstella­tioner. I upp­draget har ingått att ta ställning till bland annat

* hur föräldra­balkens regler om föräldra­skap kan utformas för att bli mer över­skådliga, enhet­liga, hel­täckande, köns­neutrala och inklu­de­rande samt enklare att tillämpa,
* om utrymmet att häva ett föräldra­skap ska begränsas,
* om personer som inte längre är gifta eller sambor ska kunna adop­tera gemen­samt eller adoptera varandras barn, och
* om förut­sätt­ningarna för ett barn att upp­rätt­hålla sin relation med en social förälder efter en separa­tion eller en föräl­ders döds­fall behöver för­bättras, och om det i övrigt behöver vidtas åtgärder för att under­lätta för familjer där fler än två vuxna tar föräldra­ansvar.
