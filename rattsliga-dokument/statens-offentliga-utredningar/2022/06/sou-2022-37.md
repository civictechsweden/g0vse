# Stärkt arbete med att bekämpa bidragsbrott

![Textern Stärkt arbete med att bekämpa bidragsbrott – Administrativt sanktionssystem och effektivare hantering av misstänkta brott på vit botten. Abstrakt färgad illustration i bottnen.](/contentassets/019c22f771544f64bad7842d5617ee6b/sou202237.jpg?width=150&quality=85)

2021 års bidragsbrottsutredning har i ett delbetänkande sett över möjligheterna att stärka arbetet med att bekämpa bidragsbrott mot Försäkringskassan, Pensionsmyndigheten, Centrala studiestödsnämnden (CSN), Migrationsverket och Arbetsförmedlingen.

Utredningen föreslår bland annat:

* att det införs ett system med administrativa sanktionsavgifter som regleras i en ny lag.
* att ansvaret för att utreda bidragsbrott flyttas till Ekobrottsmyndigheten och att förundersökningar där bedrivs under ledning av åklagare.
* att Ekonomistyrningsverket bör få i uppdrag att ta fram indikatorer som kan ingå i resultatuppföljningen.
* att utredningens förslag i första hand finansieras genom att ytterligare resurser tillskjuts de berörda myndigheterna.
