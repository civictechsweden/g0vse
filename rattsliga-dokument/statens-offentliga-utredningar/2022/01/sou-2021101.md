# Träffsäkert

![Lapp med citat från Gustav Möller](/contentassets/5cbc2f01ab2d445fb2142f074a971e14/sou-2021-101-1.jpg?width=150&quality=85)

Utredningen om bostadsbidrag och underhållsstöd – minskad skuldsättning och ökad träffsäkerhet (BUMS) har sett över reglerna om bostadsbidrag och underhållsstöd för att öka träffsäkerheten och minska skuldsättningen.

Utredningen föreslår bland annat att nya inkomstunderlag ska införas för bostadsbidrag. Den föreslår också en betalningsskyldighet för underhållsstöd som ska minska risken för skuldsättning för barnfamiljer.

## Grund i aktuella månadsuppgifter

Utredningen föreslår bland annat att bostadsbidraget ska grundas på de månatliga inkomstuppgifterna i arbetsgivardeklarationerna på individnivå från Skatteverket. I och med förändringen bedömer utredningen att det är möjligt att minska återkraven för hushåll med bostadsbidrag med mer än 90 procent.

Underhållsstödet ska garantera ett barns försörjning när en bidragsskyldig förälder av olika anledningar inte betalar underhåll för barnet. Utredningen föreslår att den bidragsskyldiga förälderns betalningsbelopp till Försäkringskassan ska grundas på de mer aktuella månadsuppgifterna. Det ökar träffsäkerheten i betalningsbeloppet och risken för skuldsättning minskar.
