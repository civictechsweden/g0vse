# Nya krav på betaltjänstleverantörer att lämna uppgifter

![](/contentassets/f9858e81662e4b36bdf33393b94b3d8c/sou202225.jpg?width=150&quality=85)

Utredningen om ny uppgiftsskyldighet för betaltjänstleverantörer har överlämnat sitt betänkande till regeringen.

Utredningens uppdrag har varit att föreslå lagändringar som föranleds av ändringar i mervärdesskattedirektivet och i förordningen om administrativt samarbete. Ändringarna innebär att en ny dokumentations\- och uppgiftsskyldighet för betaltjänstleverantörer införs. Uppgifterna ska lämnas till Skatteverket som i sin tur ska överföra dem till ett centralt elektroniskt system inom EU, kallat Cesop. Syftet med det nya EU\-rättsliga regelverket är att bekämpa mervärdesskattebedrägerier. Ändringarna i direktivet och förordningen ska börja tillämpas den 1 januari 2024\.
