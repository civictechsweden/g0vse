# Allmänt fritidshem och fler elevers tillgång till utveckling, lärande och en meningsfull fritid

![](/contentassets/30764da279f74939b193ad897377643a/omslagsou202261.jpg?width=150&quality=85)

Utredningen om en utökad rätt till fritidshem (U 2021:05) redovisar i detta betänkande uppdraget att analysera och ta ställning till om rätten att delta i utbildning i fritidshem bör utökas till att omfatta fler elever.

Det övergripande syftet med utredningens förslag ska enligt direktivet vara att ge fler elever möjlighet att stimuleras i sin utveckling och sitt lärande och bidra till en meningsfull fritid.

Utredningen föreslår bland annat att en utökad rätt till fritidshem ska utformas som ett avgiftsfritt allmänt fritidshem för alla 6–9-åringar. Dessutom ska 6–12-åringar kunna erbjudas fritidshem eller öppen fritidsverksamhet eller mer tid i dessa två verksamheter mot bakgrund av barnets levnadsvillkor.
