# Bättre möjligheter att verkställa frihetsberövanden

![](/contentassets/a0d49cc4cb6049d1bdd1d5fcc94c6a71/sou-2022-50-omslag-fram.jpg?width=150&quality=85)

Slutbetänkande av Utredningen om utökade möjligheter att använda hemliga tvångsmedel.

Utredningens uppdrag i denna del har varit att

* ta ställning till i vilka situationer hemlig övervakning av elektronisk kommunikation bör få användas för att lokalisera skäligen misstänkta,
* ta ställning till om och i så fall i vilka situationer hemlig övervakning av elektronisk kommunikation bör få användas för att lokalisera personer som är häktade i sin frånvaro efter att en förundersökning har avslutats eller som har uteblivit eller avvikit från verkställighet av påföljder,
* särskilt bedöma om det finns ett behov av att ändra reglerna om underrättelse till enskild om användning av hemliga tvångsmedel, och
* lämna förslag till författningsändringar som bedöms nödvändiga.

Till grund för uppdraget om hemlig övervakning av elektronisk kommunikation i syfte att lokalisera vissa efterlysta personer ligger bland annat en framställning från Polismyndigheten.

Uppdraget om underrättelse till enskild bygger på en framställning från Säkerhets\- och integritetsskyddsnämnden (SIN).
