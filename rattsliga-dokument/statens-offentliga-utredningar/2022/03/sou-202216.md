# Ett förstärkt lagstöd för utlämnande av sekretesskyddade uppgifter till utlandet

![](/contentassets/cc3434db1506438a8f0443872bd7036b/sou-2022-16.jpg?width=150&quality=85)

Uppdraget handlar om myndigheters utlämnande av uppgifter som omfattas av sekretess enligt 15 kap. 2 § offentlighets- och sekretesslagen (2009:400), så kallad försvarssekretess, till utländska aktörer.

Utredaren har haft att analysera om samma grunder bör gälla för
utlämnande av uppgifter som omfattas av sekretess till en privaträttslig
juridisk person i en annan stat som till en utländsk myndighet eller en mellanfolklig organisation. Vidare har utredaren haft att bedöma hur man lämpligen tydliggör regelverket med utgångspunkt i nuvarande praxis.

Utredningens slutsats är att det inte går att göra en tydlig åtskillnad
på vilka överväganden en utlämnande myndighet i Sverige har att göra
för att lämna uppgifter som omfattas av försvarssekretess till utländsk
myndighet eller utländskt företag. Det mest relevanta är i vilken stat
uppgifterna hamnar eller riskerar att hamna. De förslag utredningen
lägger fram i betänkandet gör därför inte någon skillnad på utlämnande
till utländska myndigheter, mellanfolkliga organisationer eller utländska
företag.
