# Renovering av bostadsmarknad efterlyses!

I utredningens ursprungliga uppdrag ingick att definiera de hinder som möter unga på bostadsmarknaden. Det huvudsakliga syftet med utredningen var att föreslå konkreta åtgärder som underlättar ungas inträde på bostadsmarknaden.

I samverkan med unga och övriga aktörer på bostadsmarknaden har ambitionen varit att definiera problematiken och samla in relevant forskning
och tillgänglig statistik, som på olika vis har anknytning till ungas situation på bostadsmarknaden. Parallellt har utredningen löpande, i dialog med bostadsmarknadens parter arbetat för att finna effektiva lösningar som många kan ställa sig bakom, och samarbeta kring.

Några detaljerade åtgärdsförslag med eventuella författningsändringar, samhällsekonomiska konsekvenser och eventuell finansiering är inte möjligt att lämna då utredningen läggs ned i förtid.
