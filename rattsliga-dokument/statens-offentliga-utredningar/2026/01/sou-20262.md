# 710 miljoner skäl till reformerSOU 2026:2

![](/contentassets/f4e802d0df0d4e4fa9c9442b79352e97/sou20262.jpg?width=150&quality=85)

Delbetänkande av Valsedelskommittén.

Valsedelskommittén är en parlamentariskt sammansatt kommitté som har i uppdrag att utvärdera och överväga förändringar av valsedelsystemet.

Enligt direktiven ska kommittén göra följande:

* Utvärdera dagens valsedelsystem med partispecifika valsedlar.
* Analysera för- och nackdelar med gemensamma och neutrala valsedlar.
* Ta ställning till om systemet med partispecifika valsedlar bör reformeras alternativt avskaffas och ersättas med ett system med gemensamma eller neutrala valsedlar.

Delbetänkandet innehåller kommitténs utvärdering av dagens valsedelsystem och den huvudsakliga redovisningen av uppdraget att analysera för- och nackdelar med gemensamma och neutrala valsedlar.

Kommittén lämnar i delbetänkandet förslag till samlade reformer av valsedelsystemet, vilka får betydelse för mängden valsedlar och deras användning. I reformpaketet ingår bl.a. att valadministrationen ska ta över ansvaret för att distribuera samtliga valsedlar till val- och röstningslokaler, att partivalsedlar (som saknar kandidatuppgifter) inte längre ska användas vid val och att det införs specifika krav för att partier ska få delta med egna, partispecifika, valsedlar i val.

Kommittén har även haft i uppdrag att utreda om reglerna om valbarhet bör ändras för att förhindra att en person som kandiderar i val till kommun- eller regionfullmäktige i flera kommuner eller regioner blir valbar efter valdagen till följd av ändrad folkbokföring. Kommittén lämnar även förslag i denna del.
