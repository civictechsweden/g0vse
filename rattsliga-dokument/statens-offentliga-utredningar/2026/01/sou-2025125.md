# En ny viltförvaltningslagstiftningSOU 2025:125

![Illustration: skog och älg](/contentassets/7f795b0cb1a545dd8f33594b52a6abbf/sou2025125.jpg?width=150&quality=85)

Utredningen föreslår en ny viltförvaltningslag och en ny viltförvaltningsförordning med tydligare struktur och modernare bestämmelser som ska ersätta nuvarande jaktlag och jaktförordning.

Utredningen föreslår bl.a.:

* att viltförvaltningen ska syfta till att bevara och främja de inhemska viltarterna, främja ett hållbart brukande av vilt som resurs samt begränsa skador och olägenheter orsakade av vilt
* att en ny bestämmelse om populationsreglerande jakt på varg (det som i dag kallas licensjakt på varg) med färre kriterier ska införas i viltförvaltningsförordningen
* en reglering om jaktledare för viss populationsreglerande jakt
* förbättrade bestämmelser om straff och sanktionsavgifter
* utökad regionalisering och utökade befogenheter för länsstyrelsen
* tydligare reglering om överklagande
* ett stärkt sekretesskydd
