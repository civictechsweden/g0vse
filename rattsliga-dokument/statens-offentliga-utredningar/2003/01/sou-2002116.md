# EU:s utvidgning och arbetskraftens rörlighet

I betänkandet föreslår utredaren att:
1. Sverige fortsätter att använda nationell lagstiftning under 2-7 år när det gäller arbetstagare från de nya medlemsländerna. Utlänningsförordningen justeras.
2. Migrationsverket ges direktiv om
- maximal handläggningstid om 14 dagar för arbetstillstånd,
- att samarbeta med Riksskatteverket och Patent- och registreringsverket för bättre kontroll av arbetserbjudanden,
- att förlänga arbetstillstånd för medborgare i kandidatländerna som redan finns här.
3. Riksskatteverket ges direktiv om
- att ej folkbokföra personer utan uppehållstillstånd,
- att samverka med Migrationsverket och Patent- och registreringsverket om en snabb rutin för Migrationsverkets kontroll av arbetserbjudandens seriositet.
4. Patent- och registreringsverket ges direktiv om att samverka med Riksskatteverket och Migrationsverket om en snabb rutin för Migrationsverkets kontroll av arbetserbjudandens seriositet. Patent- och registreringsverket ges anslag för detta.
5. Arbetsmarknadsstyrelsen ges direktiv om
- att ändra riktlinjerna om arbetstillstånd för arbetstagare från de nya EU-länderna som får anställning här,
- att ändra riktlinjerna om arbetstillstånd för arbetstagare från kandidatländerna som redan finns här,
- att ge invandrare i bristyrken rätt till arbetsmarknadspolitiska åtgärder i vissa fall även om de har arbete,
- att öka köpen av arbetsmarknadsutbildning från kommunerna inom vårdområdet.
6. Regeringen inbjuder i samarbete med AMS arbetsmarknadens parter till en överenskommelse om gemensamt organiserad rekrytering vid stora arbetskraftsbehov.
7. Regeringen inbjuder kommuner och landsting till en erfarenhets- och informationskonferens.
