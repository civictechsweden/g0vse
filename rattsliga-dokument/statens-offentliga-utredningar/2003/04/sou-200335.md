# För den jag är - om utbildning och utvecklingsstörning

Carlbeck\-kommittén har till uppgift att se över utbildningen för barn, ungdomar och vuxna med utvecklingsstörning. Delbetänkandet För den jag är om utbildning och utvecklingsstörning (SOU: 2003: 35\), är en beskrivning och kartläggning av hur utbildningen för barn, ungdomar och vuxna ser ut i dag. Kommitténs uppgift är att hitta vägar att stärka utbildningen för barn, ungdomar och vuxna med utvecklingsstörning med det övergripande målet att åstadkomma en inkluderande skola och en inkluderande undervisning.
