# Fjärrvärme i konkurrens

Regeringen beslutade den 22 januari 2009 att tillkalla en särskild utredare med uppgift att närmare analysera förutsättningarna för att införa ett lagstadgat tredjepartstillträde till fjärrvärmenäten och därigenom skapa förutsättningar för konkurrens på fjärrvärmemarknaderna. Peter Nygårds utsågs till särskild utredare.

Utredningen har antagit namnet TPA\-utredningen (N 2009:02\).

Enligt direktivet skulle utredningen redovisa sina överväganden och lämna förslag till lagstiftning senast den 30 april 2010 (dir. 2009:5\). Enligt tilläggsdirektiv (dir. 2010:10 och dir. 2010:126\) ska utredningen i stället redovisa sitt arbete senast den 30 april 2011\.

Den 29 april 2011 överlämnade utredningen betänkandet "Fjärrvärme i konkurrens", SOU 2011:44\.
