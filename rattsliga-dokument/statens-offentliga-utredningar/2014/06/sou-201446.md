# Marknadsmissbruk II

2012 års marknadsmissbruksutredning överlämnade den 27 juni 2014 sitt slutbetänkande " Marknadsmissbruk II" till regeringen. Utredningens uppdrag har varit att lämna förslag till ändringar och anpassningar av den lagstiftning som rör insiderhandel och otillbörlig marknadspåverkan på finansmarknadsområdet (marknadsmissbruk) i syfte att säkerställa att Sverige uppfyller EU\-rättsliga krav samt att utredning och bekämpning av marknadsmissbruk ska kunna bedrivas på ett effektivt sätt

Utredningen föreslår bland annat att de bestämmelser i marknadsmissbruksförordningen som kräver en implementering i svensk lagstiftning genomförs huvudsakligen genom en ny lag, i vilken bl.a. anges att Finansinspektionen är behörig myndighet i Sverige enligt förordningen. Marknadsmissbruksdirektivet genomförs genom ändringar i lagen om straff för marknadsmissbruk vid handel med finansiella instrument (marknadsmissbrukslagen).
