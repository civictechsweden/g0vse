# Svensk kontanthantering

Kontanthanteringsutredningen överlämnade den 1 september 2014 sitt slutbetänkande "Svensk kontanthantering" till regeringen. Kontanthanteringsutredningen har haft till uppgift att se över regelverket för kontanthanteringen i Sverige, att kartlägga kontanthanteringsprocessen och att därigenom identifiera eventuella brister. Utifrån kartläggningen föreslår utredningen dels att Riksbanken får det övergripande ansvaret för kontanthanteringen i Sverige, dels ny lagstiftning för att reglera uppräkningsverksamheten och ställa krav på den.
