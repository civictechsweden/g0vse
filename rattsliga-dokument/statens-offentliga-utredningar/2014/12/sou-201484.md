# Planera för effekt! - Slutbetänkande från Samordningsrådet för smarta elnät

Regeringen beslutade den 24 maj 2012 om kommittédirektiv 2012:48: Samordningsråd med kunskapsplattform för smarta elnät. Kommittén har antagit namnet Samordningsrådet för smarta elnät (samordningsrådet eller rådet).

Samordningsrådets övergripande arbetsuppgifter har varit att genomföra dialogforum, etablera en kunskapsplattform och att ta fram ett förslag på en nationell handlingsplan för utvecklingen av smarta elnät. Samordningsrådet har tidigare redovisat sitt arbete genom Årsrapport 2012 samt Delårs\- och Årsrapport 2013\. Samordningsrådet för smarta elnät överlämnar härmed sitt slutbetänkande.

Handlingsplanens rekommendationer och förslag har delats in i tre huvudområden som också har sin motsvarighet i samordningsrådets målformulering:

* Politiska ramverk och marknadsvillkor
* Kunddeltagande och samhällsaspekter
* FoU, innovation och tillväxt

Slutligen innehåller också handlingsplanen ett avslutande avsnitt med diskussion om åtgärder på lång sikt som inte direkt knyter an till rekommendationerna i handlingsplanen.
