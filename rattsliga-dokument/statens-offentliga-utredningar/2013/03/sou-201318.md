# Regeringsbeslut av ett statsråd - SRÄ

Utredningen föreslår att en ny lag om beslut i särskilda fall i regeringsärenden rörande militär verksamhet ersätter den idag gällande lagen. I lagförslaget finns en uttömmande uppräkning av i vilka sakfrågor regeringsbeslut får fattas av ett statsråd. I denna del innebär lagförslaget en anpassning till nu gällande lagstiftning och förhållanden. I lagförslaget slås också \- till skillnad från vad som är fallet idag \- uttryckligen fast att regeringsbeslut får fattas av ett statsråd endast om ärendet är brådskande och beslutsformen inte, med hänsyn till vad ärendet avser eller av andra skäl, är olämplig.
