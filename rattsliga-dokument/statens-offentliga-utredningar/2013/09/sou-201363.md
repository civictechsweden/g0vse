# Verkställighet av utländska domar och beslut - en ny Bryssel I-förordning m.m.

Utredningen har haft i uppdrag att analysera Europaparlamentets och rådets förordning (EU) nr 1215/2012 av den 12 december 2012 om domstols behörighet och om erkännande och verkställighet av domar på privaträttens område (den nya Bryssel I\-förordningen) och belysa likheter och skillnader i förhållande till rådets förordning (EG) nr 44/2001 av den 22 december 2000 om domstols behörighet och om erkännande och verkställighet av domar på privaträttens område (den ursprungliga Bryssel I\-förordningen) och andra relevanta EU\-förordningar på området.

Utredningen har undersökt vilka kompletterande författningsbestämmelser som behövs med anledning av den nya Bryssel I\-förordningen och sett över frågan om ett generellt överflyttande av exekvaturprövningen från Svea hovrätt till tingsrätt.
