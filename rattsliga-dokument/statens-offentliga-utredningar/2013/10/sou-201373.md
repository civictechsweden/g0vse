# En utvecklad budgetprocess – ökad tydlighet och struktur

Budgetprocesskommittén har haft i uppdrag att göra en översyn av budgetprocessen. Syftet är att utifrån erfarenheterna av den nuvarande budgetprocessen stärka och förtydliga budgetramverket.

Kommittén har bl.a. lämnat förslag och gjort bedömningar kring:

* budgetpolitiska mål och riksdagens ansvar för det medelfristiga budgetperspektivet,
* hur dagens praxis för budgetbehandling bör regleras i syfte att tydliggöra gällande ordning,
* om det finns skäl att utveckla budgetprocessen genom att t.ex. behandla inkomst\- och utgiftssidan på ett mer enhetligt sätt
* regler kring ändringar i statens budget under pågående budgetår, och
* regler kring myndigheters föreskrifter med budgetkonsekvenser.

Kommittén har även behandlat vissa frågor om EU\-direktivet om krav på medlemsstaternas budgetramverk. Detta redovisades i ett delbetänkande i maj 2013\.

Kommittén föreslår att de föreslagna ändringarna i riksdagsordningen och budgetlagen ska träda i kraft den 1 september 2014 och således tillämpas i samband med behandlingen av budgeten för 2015\.
