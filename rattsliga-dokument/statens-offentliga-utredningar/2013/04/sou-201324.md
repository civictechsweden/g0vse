# E-röstning och andra valfrågor

Regeringen beslutade den 27 oktober 2011 att tillkalla en parlamentariskt sammansatt kommitté med uppdrag att göra en översyn av delar av valsystemet. Den 10 januari 2013 överlämnade kommittén delbetänkandet "Proportionalitet i val samt förhandsanmälan av partier och kandidater" (SOU 2012:94). Kommittén har därefter fortsatt sitt arbete med de återstående frågorna enligt direktiven. Dessa frågor redovisas här i kommitténs slutbetänkande "E-röstning och andra valfrågor" (SOU 2013:24). Kommittén föreslår bland annat att försök med e-röstning via internet ska genomföras vid valen 2018.
