# Bättre behörighetskontroll - Ändringar i förordningen (2006:196) om register över hälso- och sjukvårdspersonal

En särskild utredare har fått uppdraget att utreda och lämna förslag till en mer sammanhållen och ändamålsenlig informationshantering inom och mellan hälso\- och sjukvården och socialtjänsten. Uppdraget ska redovisas senast den 1 december 2013\.

Utredaren fick även ett deluppdrag bestående i att analysera förutsättningarna för att på internet eller genom elektronisk direktåtkomst öka tillgängligheten till vissa personuppgifter i Socialstyrelsens register över hälso\- och sjukvårdspersonal (HOSPregistret). Genom beslut i tilläggsdirektiv beslutade regeringen att deluppdraget angående HOSP\-registret ska redovisas senast den 31 maj 2012\. Deluppdraget redovisas i detta delbetänkande.
