# Registerdata för forskning

Regeringen beslutade den 31 mars 2011 att tillsätta en särskild utredare med uppdrag att se över Statistiska centralbyrån (SCB) och systemet för den officiella statistiken och analysera för- och nackdelar med ett centraliserat respektive decentraliserat statistiksystem. Huvuduppdraget ska redovisas senast den 10 december 2012.

Den 8 mars 2012 beslutade regeringen att i tilläggsdirektiv ge utredaren i uppdrag att också föreslå organisatoriska och tekniska åtgärder som kan underlätta registerbaserad forskning. Den 2 maj 2012 lämnade utredningen sitt delbetänkande "Registerdata för forskning, SOU 2012:36.
