# Stärkt stöd till anhöriga

Utredningen Stärkt stöd till anhöriga har analyserat och lämnat förslag som säkerställer ett ändamålsenligt och individanpassat stöd till anhöriga till personer som är långvarigt sjuka, till anhöriga till personer som är kortvarigt allvarligt sjuka och till anhöriga som är barn.

Utredningen Stärkt stöd till anhöriga föreslår bland annat:

* att socialnämnden ska erbjuda en anhörigkontakt till anhöriga som behöver särskilt stöd,
* att det direkta stödet till anhöriga förtydligas i socialtjänstlagen,
* att stödet till barn som är anhöriga förtydligas både inom socialtjänsten och hälso- och sjukvården,
* vissa åtgärder som ska öka kunskaperna om hur barn, som är anhöriga, kan uppmärksammas när socialtjänstens handlägger ärenden och i hälso- och sjukvårdens verksamheter,
* åtgärder för hur skolpersonal kan få ökade kunskaper om barn som är anhöriga,
* att genomförandet av den befintliga hälso- och sjukvårdslagstiftningen för barn som anhöriga bör följas upp nationellt och att effekterna analyseras och
* att barn som är anhöriga inkluderas i den nationella anhörigstrategin.
