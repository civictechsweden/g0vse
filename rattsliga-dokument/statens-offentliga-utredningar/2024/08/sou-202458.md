# Ett nytt regelverk mot penningtvätt och finansiering av terrorism

![](/contentassets/b885180599054d0a90f64b1eb76d6acc/sou202458_omslag.jpg?width=150&quality=85)

Betänkande av 2022 års penningtvättsutredning.

Utredningen föreslår att den nuvarande penningtvättslagen och registerlagen ersätts med en ny gemensam lag, den nya penningtvättslagen. I den genomförs bestämmelserna i sjätte penningtvättsdirektivet. I lagen finns också kompletterande bestämmelser till penningtvättsförordningen och Amla-förordningen. Genom att samla regleringen i en och samma lag säkerställs att den svenska lagstiftningen får en ändamålsenlig utformning ur en materiell, språklig och redaktionell synvinkel.
