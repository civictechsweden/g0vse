# Personuppgifter och mediegrundlagarna

![](/contentassets/2bd035639bae420f9dcb9eb9a5f52ac1/omslag-sou-2024-75.jpg?width=150&quality=85)

Betänkande av Utredningen om ett förstärkt skydd för personuppgifter på tryck\- och yttrandefrihetsområdet.

Utredningen har haft i uppdrag att se över grundlagsskyddet för söktjänster som offentliggör personuppgifter om lagöverträdelser samt söktjänster som offentliggör personuppgifter om adress, telefonnummer, civilstånd och andra uppgifter som rör enskildas personliga förhållanden. Syftet med uppdraget har varit att stärka skyddet för den personliga integriteten när personuppgifter offentliggörs i sådana söktjänster.
