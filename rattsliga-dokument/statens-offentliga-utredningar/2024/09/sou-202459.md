# Signalspaning i försvarsunderrättelseverksamhet

![](/contentassets/1c9c373f082b42098b779ea9d9283a57/sou202459-150x100.jpg?width=150&quality=85)

Slutbetänkande av Utredningen om översyn av lagen om signalspaning i försvarsunderrättelseverksamhet.

## Utredningens uppdrag

Utredningen uppdrag består i att göra en översyn av lagen (2008:717\) om signalspaning i försvarsunderrättelseverksamhet (signalspaningslagen). Syftet med uppdraget är att säkerställa en modern och ändamålsenlig reglering som är anpassad efter den tekniska utvecklingen, omvärldsutvecklingen och de försvars\- och säkerhetsmässiga behoven samt som beaktar skyddet för den personliga integriteten. Utredningen ska lämna nödvändiga författningsförslag.

Av utredningens direktiv följer att utredningen särskilt ska uppmärksamma vissa frågor. I detta slutbetänkande behandlas således dels vilka åtgärder som krävs för att Försvarets radioanstalt ska kunna bedriva en effektiv signalspaning oavsett säkerhetsläge, dels om fler myndigheter bör få inrikta signalspaning i försvarsunderrättelseverksamhet. Inom ramen för översynen behandlar utredningen därutöver ytterligare några frågor.
