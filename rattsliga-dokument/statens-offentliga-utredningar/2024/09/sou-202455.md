# En översyn av 23 kap. brottsbalken

![](/contentassets/a96569c5c9d74bff93c84afbd1a0a571/sou202455_omslag-150px.jpg?width=150&quality=85)

Utredningen har haft i uppdrag att analysera och ta ställning till hur straffansvaret för osjälvständiga brott, som till exempel försök, förberedelse och stämpling, bör utvidgas och förändras för att på ett mer effektivt sätt motverka brott, särskilt brott som begås inom ramen för organiserad brottslighet.

Eftersom utredningen har behövt göra överväganden kopplade till tryck- och yttrandefriheten enligt mediegrundlagarna har en parlamentarisk referensgrupp knutits till utredningen.

Utredningen föreslår bland annat att

* en särreglering införs i bestämmelsen om försök till brott i syfte att komma till rätta med de begränsningar som Högsta domstolens dom ”Vapenattrappen” har inneburit för de brottsbekämpande myndigheterna,
* det straffbara området för förberedelse och stämpling utvidgas och
* straffskalan för vissa osjälvständiga brottsformer skärps.

Utredningen föreslår att lagändringarna ska träda i kraft den 1 november 2025.
