# Skärpta regler om ungdomsövervakning och straffreduktion för unga

![](/contentassets/4b989d7094a74a128f577e820063a81d/sou202439-jpg.jpg?width=150&quality=85)

Delbetänkande av Utredningen om skärpta regler för unga lagöverträdare.

Utredningen har haft i uppdrag att överväga och föreslå ändringar av den straffrättsliga särbehandlingen av unga lagöverträdare. I uppdraget har bl.a. ingått att överväga och ta ställning till om påföljden ungdomsövervakning ska kunna användas i fler fall än i dag och om påföljden bör förstärkas, föreslå en ny påföljd – utvidgad ungdomsövervakning – som är mer ingripande och innefattar en utvidgad verktygslåda med fler kontroll­möjligheter, föreslå ändringar som innebär att lagöverträdare i åldersgruppen 18–20 år behandlas som andra myndiga vid straffmätningen och föreslå ändringar som innebär att ålder ges minskad betydelse vid straffmätningen för unga lagöverträdare i åldern 15–17 år.
