# Areella näringar vid vatten

![](/contentassets/9b3ca9675a9742129ad676f2a6bb8d36/sou2023103.jpg?width=150&quality=85)

Utredningen ska enligt våra direktiv (dir. 2022:18\) föreslå författningsändringar och andra åtgärder som moderniserar och förtydligar undantaget från strandskyddet i 7 kap. 16 § 1 miljöbalken.

Syftet är att säkerställa att regleringen tar tillräcklig hänsyn till de varierande
förutsättningar som i dag råder för olika näringsidkare inom de areella näringarna och att den ser till behoven av att förbättra förutsättningarna för näringarnas utveckling, särskilt för småskaliga lantbrukare. Förslagen ska även bidra till att uppnå livsmedelsstrategins mål om ökad livsmedelsproduktion och hållbar utveckling i hela landet.
