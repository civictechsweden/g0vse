# Nya regler om cybersäkerhet

![](/contentassets/1e56bf5cad214fc78eb80d91c11cccb6/sou-2024-18-omslagets-framsida-150x200.jpg?width=150&quality=85)

Delbetänkande av Utredningen om genomförande av NIS2- och CER-direktiven.

Regeringen beslutade den 23 februari 2023 att tillkalla en särskild utredare med uppgift att föreslå de anpassningar av svensk rätt som är nödvändiga för att EU:s direktiv om åtgärder för en hög gemensam cybersäkerhetsnivå i hela unionen (NIS2-direktivet) och EU:s direktiv om kritiska entiteters motståndskraft (CER-direktivet) ska kunna genomföras.

Genom tilläggsdirektiv den 11 januari 2024 förlängdes utredningstiden för den del av uppdraget som avser anpassningar med anledning av CER-direktivet (dir. 2024:3).
