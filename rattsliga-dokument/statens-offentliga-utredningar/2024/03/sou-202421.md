# Ett inkluderande jämställdhetspolitiskt delmål mot våld

![](/contentassets/a52a8f2e2a9d4f0b9ed57b863c739f1c/sou-2024-21-omslagets-framsida-crop.jpg?width=150&quality=85)

Utredningen om en stärkt styrning av arbetet mot könsrelaterat våld och hedersrelaterat våld och förtryck överlämnar sitt delbetänkande Ett inkluderande jämställdhetspolitiskt delmål mot våld, SOU 2024:21\.

Den 3 augusti 2023 beslutade regeringen utredningens direktiv. Av
direktiven framgår att utredningen i ett delbetänkande ska:

* analysera och bedöma om det bör införas ett särskilt jämställdhetspolitiskt
delmål som handlar om att förebygga och bekämpa
hedersrelaterat våld och förtryck och, oavsett ställningstagande i
sak, lämna förslag på hur ett sådant jämställdhetspolitiskt delmål
kan formuleras,
* analysera och lämna förslag på en ny och mer inkluderande målformuleringför det nuvarande delmålet om att mäns våld mot kvinnor ska upphöra, där det beaktas att mäns och pojkars våld mot kvinnor och flickor utgör merparten av det könsrelaterade våldet, och där samtidigt minst följande områden omfattas: mäns våld mot kvinnor i nära relationer, kvinnors våld mot män i nära relationer, våld i samkönade relationer och andra hbtqi\-relationer, sexuellt våld och utnyttjande i prostitution och människohandel för sexuella ändamål, och
* identifiera behov av följdändringar i författningar som en följd av nya delmål.
