# Skolor mot brott

![](/contentassets/9f54355cadff412c8921f6424c4f0210/sou202417.jpg?width=150&quality=85)

Delbetänkande av Skolsäkerhetsutredningen. Utredningen tillsattes med syftet att barn, elever, lärare, rektorer och annan personal ska ha en säker och trygg utbildnings\- och arbetsmiljö (dir. 2022:86\).

I detta delbetänkande kommer utredningen med förslag som innebär att skolväsendet involveras i ett arbete för att motverka brottsligheten och öka säkerheten inom skolan och i samhället i större utsträckning och mera systematiskt än vad som är fallet i dag. Utredningen föreslår reglering av ett antal specifika skyldigheter i ett nytt kapitel i skollagen (2010:800\). Sammantaget innebär utredningens förslag ett ansvar för säkerhetsarbete, som blir ett nytt ansvarsområde för skolväsendet.

Utredningens bedömning är att det nya ansvarsområde den föreslår är väl förenligt med skolans värdegrundsuppdrag och att ett aktivt säkerhetsarbete till skydd mot olika former av brott är ägnat att främja barns och elevers utveckling till ansvarskännande individer och medborgare.
