# Förbättrade ränteavdragsregler för företag

![](/contentassets/3ab85c3f95bb4324a28c4b0aa9a7f903/sou_202437_omslag.jpg?width=150&quality=85)

Slutbetänkande av 2021 års utredning om vissa internationella företagsskattefrågor.

Uppdraget har varit att följa upp och se över vissa frågor med anledning av de nya skattereglerna för företagssektorn som trädde i kraft den 1 januari 2019. Uppdraget har bland annat innefattat att

* analysera och överväga om kvarstående negativa räntenetton ska fastställas till sin storlek vid uppkomsten och om de ska kunna behållas längre tid än sex år,
* analysera och överväga alternativa eller ytterligare möjligheter till koncernutjämning av negativa räntenetton,
* följa upp och analysera den rättspraxis som finns avseende räntedefinitionen,
* utvärdera och analysera hur bestämmelserna om valutasäkring bör ändras så att de blir anpassade till de redovisningsmässiga reglerna,
* analysera behovet och lämpligheten av ett infrastrukturundantag,
* analysera om syftet med den generella ränteavdragsbegränsningen uppnås, hur regeln påverkar Sveriges konkurrenskraft samt om reglerna förebygger skatteplanering på avsett sätt och inte kan kringgås, samt
* utifrån rättspraxis analysera hur undantagsregeln i 24 kap. 18 § andra stycket IL bör ändras eller anpassas för att vara förenlig med EU-rätten samtidigt som det ska beaktas att regeln effektivt ska förebygga skatteundandraganden och inte ska kunna kringgås.
