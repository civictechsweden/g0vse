# Ett fönster av möjligheter – stärkt barnrättsperspektiv för barn i skyddat boende

Regeringen tillsatte 2016 en utredning om ett stärkt barnrättsperspektiv för barn i skyddat boende. Utredningens uppdrag har varit att föreslå åtgärder för att stärka barnrättsperspektivet för barn som vistas i skyddat boende tillsammans med en vårdnadshavare. Utgångspunkten skulle vara barnets grundläggande mänskliga fri\- och rättigheter och barnets bästa enligt FN:s konvention om barnets rättigheter.

I uppdraget har ingått att:

* lämna förslag till hur insatsen skyddat boende kan lagregleras och
* definieras samt föreslå hur en tillståndsplikt kan utformas
* föreslå åtgärder som bidrar till att förtydliga det ansvar som samhället
* och enskilda aktörer redan i dag har för barn i skyddat boende
* föreslå hur barnet ska synliggöras och göras mer delaktigt i frågor
* som rör barnet under tiden i skyddat boende
* föreslå hur barnets rätt till skolgång, hälso\- och sjukvård, tandvård
* och stöd och behandling ska säkerställas
* föreslå hur beslut som rör insatsen skyddat boende ska kunna ingå
* i den officiella statistiken.

## Några av utredningens förslag i korthet

### Skyddat boende regleras i socialtjänstlagen och definieras juridiskt

Skyddat boende ska regleras i socialtjänstlagen som en boendeinsats för den som behöver stöd och skydd till följd av hot, våld eller andra övergrepp.

### Kvalitetskrav i skyddat boende

Ett skyddat boende ska ha tillräcklig bemanning och tillräckliga skyddsanordningar för att kunna erbjuda skydd mot hot, våld eller andra övergrepp.

### Skyddade boenden ska vara tillståndspliktiga

En enskild verksamhet som driver skyddat boende ska ansöka om tillstånd hos IVO för att få bedriva verksamheten.

### Skyddat boende blir en ny placeringsform

Utredningen föreslår att socialnämnden ska fatta beslut enligt socialtjänstlagen även för barn som följer med en vårdnadshavare till skyddat boende.

### Barnet ska få tillgång till hälso\- och sjukvård

Barn och unga ska, som vid andra placeringar utanför hemmet, erbjudas en hälsoundersökning.

### Barnets rätt till skolgång ska säkerställas

Om barnet behöver byta skola till följd av vistelsen i skyddat boende, ska socialnämnden kunna besluta om att samtycke från endast en vårdnadshavare behövs

### Barnet ska få en trygg utflyttning

Tillgång till permanent bostad samt fortsatt vård och stöd är viktiga förutsättningar för att tiden efter vistelsen i skyddat boende ska bli trygg för barnet. Socialtjänsten behöver planera för detta redan i inledningsskedet av barnets placering.

### Barnet ska vara fredat från våld

Utredningen föreslår att särskilda utbildningsinsatser riktas till domstolar och familjerätter om barns situation i skyddat boende och att Socialstyrelsen uppdras att ta fram en modell för barns umgänge med en misstänkt förövare. Modellen ska utgå från barnets perspektiv och förövarens ansvar för våldet.

Utredningen föreslår att författningsändringarna ska träda i kraft den 1 juli 2019\.
