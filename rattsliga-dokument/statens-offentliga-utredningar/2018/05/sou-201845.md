# Behandling av personuppgifter vid Myndigheten för arbetsmiljökunskap

Detta betänkande innehåller ett förslag till en ny lag om behandling av
personuppgifter vid Myndigheten för arbetsmiljökunskap,
som inleder sin verksamhet den 1 juni 2018\.

Förslaget syftar till att, i enlighet med de krav som ställs på behandling
av personuppgifter i EU:s dataskyddsförordning, ge Myndigheten för arbetsmiljökunskap möjlighet att behandla personuppgifter i den utsträckning som myndigheten behöver för att på ett ändamålsenligt och effektivt sätt fullgöra sitt uppdrag. Samtidigt syftar förslaget till att fastställa ett ramverkför personuppgiftsbehandlingen som säkerställer ett tillfredsställande skydd för den personliga integriteten. I den föreslagna lagen regleras den nya myndighetens behandling av personuppgifter inom ramen för dess kärnuppdrag. Förslaget innehåller bl.a. bestämmelser om för vilka ändamål personuppgiftsbehandling får ske, vilka typer av känsliga personuppgifter som får behandlas och om begränsningar av hur uppgifterna får behandlas.

Den nya lagen föreslås träda i kraft den 1 juli 2019\.
