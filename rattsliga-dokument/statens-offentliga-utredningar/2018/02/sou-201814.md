# Bidragsbrott och underrättelseskyldighet vid felaktiga utbetalningar från välfärdssystemen – en utvärdering

Utredningen om utvärdering av bidragsbrottslagen har i dag överlämnat sitt betänkande till regeringen. Utredningen har haft i uppdrag att göra en bredare utvärdering av lagen för att undersöka hur bestämmelserna har fungerat i praktiken, vilka konsekvenser som lagen har fått och om syftena med reformen har uppnåtts.

Utredningen föreslår bland annat:

* Bidragsbrottslagens tillämpningsområde utvidgas
* Maximistraffet för grovt bidragsbrott ska skärpas till fängelse i sex år
* Bestämmelsen om grovt brott ändras
* Brott enligt bidragsbrottslagen ska bara anmälas till Polismyndigheten
* Den som i väsentlig mån är oaktsam ska kunna dömas för vårdslöst bidragsbrott
* Risken för ekonomisk skada ska vara en del av bedömningen om ett vårdslöst brott är mindre allvarligt
* Preskriptionstiden för bidragsbrott som är ringa och för vårdslöst bidragsbrott ska förlängas till fem år
* Underrättelseskyldigheten vid felaktiga utbetalningar från välfärdssystemen utvidgas

Lagändringarna föreslås träda i kraft den 1 juli 2019.
