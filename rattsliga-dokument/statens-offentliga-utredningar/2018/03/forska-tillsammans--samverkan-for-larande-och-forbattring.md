# Forska tillsammans – samverkan för lärande och förbättring

Uppdraget har varit att kartlägga och redogöra för befintlig
samverkan mellan lärosäten och skolhuvudmän kring praktiknära
forskning, redovisa vad som i dag kan utgöra hinder för långsiktig
sådan samverkan och föreslå hur lärosäten och skolhuvudmän kan
skapa långsiktig samverkan kring praktiknära forskning för att
stärka den vetenskapliga grund som utbildning enligt skollagen
ska vila på.

I betänkandet föreslår utredningen tre rekommendationer till huvudmän inom skolväsendet, sex rekommendationer till lärosäten med lärar- och
förskollärarutbildningar och elva rekommendationer till regeringen.

Sammantaget avser rekommendationerna att
• stärka skolhuvudmännens medverkan i praktiknära forskning
• stärka lärosätenas roll i utbildningssystemet
• stärka stödet för en skola på vetenskaplig grund genom ett utökat
uppdrag till Skolforskningsinstitutet
• öka medelstilldelningen för praktikutvecklande forskning på sikt
• skapa utrymme för samverkan i det dagliga arbetet.

Utredningen rekommenderar också regeringen att förtydliga uppdraget
till den försöksverksamhet med praktiknära forskning som
ska pågå under 2017–2021. Utredningen har identifierat ett antal
områden som försöksverksamheten kan pröva och utveckla.
