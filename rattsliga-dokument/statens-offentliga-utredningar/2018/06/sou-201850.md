# Ett oberoende public service för alla – nya möjligheter och ökat ansvar

Parlamentariska public service\-kommittén redovisar i detta slutbetänkande sitt förslag om hur public service ska regleras på ett ändamålsenligt sätt i ett nytt medielandskap. Dels inför nästa tillståndsperiod som inleds 2020 och dels på längre sikt.

Förslaget omfattar bland annat frågor om hur Sveriges Radios (SR), Sveriges Televisions (SVT) och Sveriges Utbildningsradios (UR) utbud ska nå ut till publiken och hur public service\-bolagens ansvar och oberoende påverkas när relationen till olika former av kommersiell verksamhet förändras.

Kommittén redovisar också sin bedömning om förutsättningarna för att låta utgivningen av den lättlästa nyhetstidningen 8 Sidor rymmas inom ramen för ett nytt public service\-uppdrag.
