# I samspel med musiklivet - en ny nationell plattform för musiken

Utredningen om en nationell musikplattform (Ku 2009:01\) föreslår att Statens musiksamlingar får ett nytt uppdrag och byter namn till Statens musikverk.

Det nya uppdraget omfattar både att främja nyskapande musik i nära dialog med musiklivet och att bevara och tillgängliggöra det musikaliska arvet. För att stärka musiklivet föreslås att den nya myndigheten använder 25 miljoner kr per år för att stödja strategiska samarbetsprojekt. Det fria musiklivet får enligt förslaget också förstärkt stöd via Kulturrådet.
