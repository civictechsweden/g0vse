# Kraftsamling för framtidens energi

Energikommissionen har överlämnat sitt betänkande Kraftsamling för framtidens energi till regeringen. Betänkandet baseras på den ramöverenskommelse om energipolitiken som slöts den 10 juni 2016.

2015 beslutade regeringen att tillsätta en kommission, i form av en parlamentarisk kommitté, för översyn av energipolitiken. Energikommissionens uppdrag har enligt direktivet varit att ta fram underlag för en bred överenskommelse om energipolitiken med särskilt fokus på förhållandena för elförsörjningen efter år 2025–2030.
