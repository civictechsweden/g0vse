# Makars, registrerade partners och sambors förmögenhetsförhållanden i internationella situationer

Utredningen har haft i uppdrag att lämna de författningsförslag och förslag på andra åtgärder som behövs med anledning av EU-förordningen om makars förmögenhetsförhållanden och EU-förordningen om registrerade partners förmögenhetsförhållanden.

I uppdraget har också ingått att förklara och tydliggöra förordningarnas innebörd och tillämpning i ett svenskt sammanhang. Eftersom förordningarna om makars respektive registrerade partners förmögenhetsförhållanden har kopplingar till framför allt arvsförordningen och Bryssel II-förordningen har det också ingått i utredningens uppdrag att belysa hur de olika förordningarna förhåller sig till varandra.
