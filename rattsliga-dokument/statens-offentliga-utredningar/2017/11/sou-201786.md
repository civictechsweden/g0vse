# Hyresmarknad utan svarthandel och otillåten andrahandsuthyrning

Utredningen om åtgärder mot handel med hyreskontrakt har haft i uppdrag att överväga och föreslå åtgärder som motverkar att otillåten ersättning tas ut för hyreslägenheter.

Utredningens uppdrag har omfattat otillåten ersättning vid upplåtelse av hyreslägenheter och överlåtelse av hyresrätter samt oskälig hyra vid upplåtelse av lägenhet i andra hand och för inneboende. I uppdraget har också ingått att överväga om reglerna om överlåtelse av en hyreslägenhet, upplåtelse i andra hand eller upplåtelse av en del av en lägenhet bör ändras. I betänkandet redogör utredningen för sina bedömningar och förslag.

[Pressmeddelande: Utredare föreslår skärpta regler mot handel med hyreskontrakt och oskäliga andrahandshyror](/pressmeddelanden/2017/11/utredare-foreslar-skarpta-regler-mot-handel-med-hyreskontrakt-och-oskaliga-andrahandshyror/)
