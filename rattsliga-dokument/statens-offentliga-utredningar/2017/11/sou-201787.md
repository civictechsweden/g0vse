# Finansiering, subvention och prissättning av läkemedel – en balansakt

Delbetänkande till utredningen om finansiering, subvention
och prissättning av läkemedel innehåller en övergripande problembeskrivning och en beskrivning av inriktningen för det fortsatta arbetet.

Regeringen beslutade den 17 november 2016 att tillkalla en särskild
utredare (dir. 2016:95) med uppgift att göra en översyn av nuvarande system för finansiering, subvention och prissättning av läkemedel.

Utredningen är den första genomgripande översynen av finansieringsordningen för förmånsläkemedel som görs sedan 1998 då kostnadsansvaret för läkemedelsförmånerna formellt övergick från staten till landstingen.

Uppdraget ska slutredovisas senast den 1 december 2018.
