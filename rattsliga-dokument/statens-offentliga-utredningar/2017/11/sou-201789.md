# Hemlig dataavläsning – ett viktigt verktyg i kampen mot allvarlig brottslighet

![](/contentassets/03541a809a0c4c6183463d15f27fa998/omslag_hemlig-dataavlasning_150px.jpg?width=150&quality=85)

Delbetänkande av Utredningen om hemlig dataavläsning. Utredningen har haft i uppdrag att överväga om de brottsbekämpande myndigheterna bör få möjlighet att använda hemlig dataavläsning för att bekämpa terroristbrott och andra allvarliga brott.

I uppdraget har bland annat ingått att

* ta reda på vilket behov de brottsbekämpande myndigheterna har av hemlig dataavläsning,
* undersöka om hemlig dataavläsning skulle vara en effektiv metod för att bekämpa terroristbrottslighet och andra allvarliga brott,
* klargöra om intresset av att upprätthålla ett starkt skydd för den personliga integriteten ger utrymme för att tillåta hemlig dataavläsning,
* analysera om det är lämpligt att införa hemlig dataavläsning som ett nytt straffprocessuellt tvångsmedel, och
* lämna fullständiga förslag till författningsändringar eller andra förändringar oavsett vad analysen föranleder.

[Pressmeddelande: Morgan Johansson tog emot förslag om hemlig dataavläsning](/pressmeddelanden/2017/11/morgan-johansson-tog-emot-forslag-om-hemlig-dataavlasning/)
