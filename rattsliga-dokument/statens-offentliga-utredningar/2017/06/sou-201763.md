# Miljötillsyn och sanktioner - en tillsyn präglad av ansvar, respekt och enkelhet

Miljötillsynsutredningen har överlämnat sitt betänkande Miljötillsyn och sanktioner - en tillsyn präglad av ansvar, respekt och enkelhet till regeringen.

Regeringen beslutade i april 2016 att ge en särskild utredare i uppgift att se över miljötillsynen och sanktionssystemet i miljöbalken. Syftet var att optimera resurserna och utveckla genomförandet av tillsynen så att den blir mer enhetlig och effektiv och bidrar till att miljökvalitetsmålen nås samt att fler miljöbrott upptäcks, utreds och beivras.
