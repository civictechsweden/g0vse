# Detaljplanekravet

Delbetänkande av Översiktsplaneutredningen.

Översiktsplaneutredningen föreslår i detta delbetänkande förändringar i plan- och bygglagen, bland annat när det gäller detaljplanekravet. Detaljplanekravet innebär att staten ställer krav på att kommunerna i vissa fall måste pröva att ett område är lämpligt för bebyggelse genom en detaljplan.

Enligt plan- och bygglagen krävs normalt en detaljplan för en ny sammanhållen bebyggelse och en bebyggelse som ska förändras eller bevaras. I vissa fall krävs en detaljplan för enstaka byggnader och anläggningar.

Översiktplaneutredningen föreslår att detaljplanekravet begränsas. Därmed kan fler byggprojekt prövas direkt genom ett bygglov eller ett förhandsbesked. Bland annat anser utredningen att det bör vara möjligt att avstå från att göra en detaljplan när bebyggelse kompletteras eller förändras inom ramen för den befintliga gatustrukturen. Att fler åtgärder kan prövas genom ett bygglov underlättar bland annat för mindre och medelstora företa att ta initiativ till byggprojekt som i dag kräver en detaljplan. Enligt utredningen kan förslaget på sikt bidra till en bättre konkurrens inom byggsektorn och därmed även till fler bostäder.

I betänkandet föreslår utredningen även ändringar i andra lagar som är kopplade till förekomsten till en detaljplan. Det handlar bland annat om krav enligt miljöbalken och ordningslagen.
