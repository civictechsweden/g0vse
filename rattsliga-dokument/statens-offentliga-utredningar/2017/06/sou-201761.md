# Villkorlig frigivning – förstärkta åtgärder mot återfall i brott

Betänkande av Frigivningsutredningen. Utredningens uppdrag har varit att, i syfte att stärka möjligheterna att förebygga och förhindra återfall i allvarlig brottslighet, överväga och föreslå ändringar i systemet med villkorlig frigivning.

I utredningens uppdrag har ingått att

* analysera och ta ställning till om risk för återfall i allvarlig brottslighet ska beaktas särskilt som skäl mot villkorlig frigivning,
* oavsett ställningstagande i sak föreslå hur en ordning där sådan risk beaktas särskilt bör vara utformad,
* överväga om förutsättningarna för och innehållet i de särskilda föreskrifter som kan meddelas under prövotiden efter villkorlig frigivning bör ändras, och
* lämna fullständiga författningsförslag.

Utredningsbetänkandet överlämnades till Justitiedepartementet den 29 juni 2017\.

[Pressmeddelande: Utredning föreslår förstärkta åtgärder mot återfall i brott](/pressmeddelanden/2017/06/utredning-foreslar-forstarkta-atgarder-mot-aterfall-i-brott/)
