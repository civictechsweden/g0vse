# Stärkt ordning och säkerhet i domstol

Utredningen har haft i uppdrag att se över bestämmelserna om ordning i domstol och vid behov föreslå förändringar.

Utredningen lämnar bland annat följande förslag:

* Domstolarna ska få bättre möjligheter att hindra hot, trakasserier och påverkan av brottsoffer och vittnen. Åhörarna ska kunna hänvisas till en sidosal i stället för att följa förhandlingen inne i rättssalen. Rädda och utsatta brottsoffer och vittnen ska också få större möjlighet att närvara genom videokonferens. Ordföranden ska inte bara kunna visa ut störande personer från rättssalen utan även från domstolsbyggnaden.
* Reglerna om hur åhörare får använda mobiltelefoner och annan elektronisk utrustning skärps. Rättens ordförande ska också helt kunna förbjuda sådan utrustning i rättssalen.
* Det ska vara förbjudet att fotografera andra personer i väntrum och andra allmänna utrymmen i domstolarna. Lagtexten förtydligas även så att det tydligt framgår att fotografering in i en rättssal omfattas av det fotograferingsförbud som redan gäller inne i rättssalen.
* Fler ska omfattas av domstolarnas säkerhetskontroller.
* Något allmänt förbud mot att i domstol bära kläder, emblem eller symboler som anspelar på vissa organisationer föreslås inte. Ett sådant förbud bedöms inte vara förenligt med grundlagen.

[Pressmeddelande: Utredare överlämnade förslag för att domstolar ska vara trygga och säkra miljöer](/pressmeddelanden/2017/05/utredare-overlamnade-forslag-for-att-domstolar-ska-vara-trygga-och-sakra-miljoer/)
