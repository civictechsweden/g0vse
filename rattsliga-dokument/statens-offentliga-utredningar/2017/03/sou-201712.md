# Att ta emot människor på flykt Sverige hösten 2015

Hösten 2015 kom ett mycket stort antal människor på flykt till
Sverige. Utredningens uppdrag har varit att göra en kartläggning av händelseförloppet
under hösten 2015 och att utifrån det analysera regeringens,
de statliga myndigheternas, kommunernas och landstingens
ansvar och beredskap inför situationen samt deras och civilsamhällets
hantering av situationen.

Utredningen redogör för vilka lärdomar som kan dras för att stärka förmågan hos berörda myndigheter och civilsamhället att hantera en eventuell liknande situation. Det har inte ingått i utredningens uppdrag att lämna förslag till åtgärder.
