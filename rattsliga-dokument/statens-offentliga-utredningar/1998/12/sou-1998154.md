# OAS Oberoende AlkoholSamarbetet i framtiden

Betänkande av Kommittén om samverkan angående information kring bruk av alkohol, dess risker och skadeverkningar mellan branschorganisationer, försäkringsbolag och berörda myndigheter (OAS)

\- OAS ett samarbete mellan regeringskansliet, branschorganisationer, försäkringsbolag och berörda myndigheter m.fl. ombildas till antingen en statlig delegation (under en övergångsperiod) eller en privaträttslig organisation, t.ex. en ideell förening,
\- samarbetet ska initiera, samordna och effektivisera informations\- och opinionsinsatser för att främja måttfullhet och återhållsamhet i alkoholbruket samt motverka alkoholskador,
\- OAS ska fungera som ett forum för dialog mellan staten och dess myndigheter, branschorganisationer, företag m.fl. i frågor relaterade till alkohol och dess risker. OAS ska dock inte ta ställning i andra frågor än de som berör samverkan om informations\- och opinionsbildning,
\- samarbetet bygger på de erfarenheter som erhållits under kommittéperioden och på den plattform och de kriterier som formulerats inom det nuvarande kommittésamarbetet,
\- en finansiell miniminivå för deltagandet i den nya organisationen fastslås,
\- en organisationskommitté tillsätts med uppgift att förbereda inrättandet av en ny samarbetsorganisation så snart som möjligt, dock senast fr.o.m. 1 januari 2000\.
