# Mediegrundlagarna och tillgänglighetskrav för vissa medier

![](/contentassets/81a3197d22e0434aa4430b8b99cbdddd/sou202496mindre.jpg?width=150&quality=85)

Betänkande av Utredningen om mediegrundlagarna och tillgänglighetskrav för vissa medier.

Regeringen beslutade den 8 februari 2024 att uppdra åt en särskild utredare att analysera hur Europaparlamentets och rådets direktiv (EU) 2019/882 av den 17 april 2019 om tillgänglighetskrav för produkter och tjänster (tillgänglighetsdirektivet) förhåller sig till mediegrundlagarna, det vill säga tryckfrihetsförordningen (TF) och yttrandefrihetsgrundlagen (YGL). I uppdraget har legat att bedöma och redovisa vilka ändringar i mediegrundlagarna som i förekommande fall behöver göras för att kraven enligt direktivet ska kunna uppfyllas. Utredningens uppdrag har omfattat att lämna de förslag till författningsändringar som är motiverade.

Utredaren har biträtts av en parlamentariskt sammansatt referensgrupp.
