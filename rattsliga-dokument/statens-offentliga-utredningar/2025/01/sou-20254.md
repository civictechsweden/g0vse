# Moderna och enklare skatteregler för arbetslivet

![](/contentassets/8070e10e9cad4b77b9503663fe2c2480/sou20254_omslag.jpg?width=150&quality=85)

Regeringen beslutade den 1 juni 2023 att tillkalla en särskild utredare med uppdrag att analysera om begreppet tjänsteställe och reglerna om tjänsteställets placering kan förtydligas och moderniseras, samt granska reglerna om avdrag för ökade levnadskostnader vid tjänsteresa, tillfälligt arbete på annan ort och dubbel bosättning.

Utöver flera förenklingar föreslår utredningen bland annat att tjänsteställets placering ska fastställas med en avsiktsregel för att regelverket ska bli mer tydligt och förutsägbart. Utredningen föreslår också införandet av ett nytt avdrag för ökade levnadskostnader vid dubbelt boende på grund av arbete på annan ort, i syfte att förenkla regelverket och göra de ekonomiska konsekvenserna mer förutsägbara vid arbete på en annan ort.
