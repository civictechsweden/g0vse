# Fondandelsbolag– för en mer konkurrenskraftig fondmarknadSOU 2025:117

![](/contentassets/282ab1aea5e343c78eef19778828d596/sou2025117_volym1.jpg?width=150&quality=85)

I detta slutbetänkande lämnar Fondmarknadsutredningen ett förslag till en ny lag om en associationsrättslig fondstruktur med rörligt kapital.

Utredningen har haft i uppdrag att modernisera fondlagstiftningen och göra den svenska fondmarknaden mer konkurrenskraftig och motståndskraftig. I uppdraget har ingått att analysera och ta ställ-ning till hur en reglering av associationsrättsliga fonder med rörligt kapital bör utformas. Av kommittédirektivet framgår att Sverige bedöms ha en konkurrensnackdel på den inre marknaden genom att det saknas en associationsrättslig fondstruktur med rörligt aktiekapi-tal, och att åtgärder bör vidtas för att stärka den svenska fondmark-nadens konkurrenskraft. Enligt kommittédirektivet har ett regelverk för associationsrättsliga fonder med rörligt kapital betydelse för fram-växten av Eltif-fonder i Sverige, och är därför också ett sätt att främja bildandet av sådana fonder.
