# Kompletterande bestämmelser till EU:s cyberresiliensförordningSOU 2025:115

![](/contentassets/013935e2ab29426aae1ba3b612aa8b28/sou-2025115.jpg?width=150&quality=85)

Regeringen beslutade den 28 november 2024 att tillkalla en särskild utredare med uppgift att analysera behovet av och föreslå åtgärder och kompletterande författningsbestämmelser som behövs i syfte att anpassa svensk rätt till EU:s cyberresiliensförordning. Uppdraget skulle redovisas senast den 15 december 2025.

Utredningens uppdrag har varit att analysera behovet av och föreslå åtgärder och kompletterande författningsbestämmelser som behövs i syfte att anpassa svensk rätt till EU:s cyberresiliensförord-ning och som behöver finnas på plats när förordningens olika be-stämmelser börjar tillämpas.

I uppdraget har ingått att överväga och föreslå vilken befintlig myndighet som ska utses till anmälande myndighet med ansvar för att inrätta och genomföra de förfaranden som krävs för bedömning, utseende och anmälan av organ för bedömning av överensstämmelse. I uppdraget har också ingått att föreslå vilken eller vilka befintliga myndigheter som ska utses till nationell marknadskontrollmyndighet. Vidare har ingått att lämna de förslag, inklusive författningsförslag, som är nödvändiga eller annars bedöms lämpliga för att komplettera EU:s cyberresiliensförordning, bland annat om bestäm-melser i nationell rätt behöver upphävas eller ändras eller om nya bestämmelser behövs med anledning av förordningen.
