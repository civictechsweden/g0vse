# En ny organisation av ekobrottsbekämpningenSOU 2025:81

![](/contentassets/9a4d607e3895449cb60e6ad4e8cfdeaa/sou202581_150px.jpg?width=150&quality=85)

Betänkande av Utredningen om en organisation av en effektiv ekobrottsbekämpning.

Den ekonomiska brottsligheten har ändrat karaktär och är allvarligare och mer omfattande än tidigare. Den har beskrivits som systemhotande och finansierar annan organiserad brottslighet. Utredningens bedömning är att dagens organisation av ekobrottsbekämpning inte längre räcker till. Många ekonomiska brott utreds inte i dag. Utredningen lämnar därför förslag för att förbättra bekämpningen av kvalificerad och organiserad ekonomisk brottslighet. När brottsligheten är gränsöverskridande behövs det enligt utredningen en mer sammanhållen ekobrottsbekämpning. Det behövs också ett mer proaktivt arbetssätt och en kraftfull underrättelseverksamhet för att komma åt den dolda brottsligheten.

Ekobrottsmyndigheten, Polismyndigheten och Ekobrottsmyndigheten bedriver i dag separat ekobrottsbekämpning utan det samarbete som behövs. Även underrättelseverksamheterna bedrivs separat. Utredningen föreslår att Ekobrottsmyndighetens verksamhet förs över till Polismyndigheten och Åklagarmyndigheten där särskilda enheter för ekobrottsbekämpning inrättas. Vid enheterna bör framgångsrika arbetsmetoder som teamarbete mellan åklagare och utredare och ärendesamordning användas. Vidare föreslår utredningen att det skapas en gemensam och utbyggd underrättelseverksamhet på ekoområdet.

Utredningen föreslår också att de brottsbekämpande myndigheterna ska få ökad tillgång till vissa register, att fler myndigheter än i dag ska få biträda Kronofogdemyndigheten med utmätning på distans och att rätten till s.k. rekonventionstalan ska tas bort.
