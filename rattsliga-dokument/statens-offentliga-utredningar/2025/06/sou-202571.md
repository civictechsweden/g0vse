# Fortsatt utveckling av en nationell läkemedelslista– en del i en ny nationell infrastruktur för datadelningSOU 2025:71

![  SOU 2025:71](/contentassets/1a773442c3ac41a5833251c95a28aa63/sou202571-1-150x220px.jpg?width=150&quality=85)

Utredningen om fortsatt utveckling av registret nationell läkemedelslista har överlämnar sitt betänkande Fortsatt utveckling av en nationell läkemedelslista – en del i en ny nationell infrastruktur för datadelning.

Den särskilda utredaren har bland annat analyserat och tagit ställning till om och hur uppgifter om ordination och administrering av sådana läkemedel som patienter får vid behandling inom hälso- och sjukvården, inklusive vacciner, kan läggas till i nationell läkemedelslista.

I betänkande Fortsatt utveckling av en nationell läkemedelslista föreslår utredningen bland annat att:

* begreppet en nationell infrastruktur för information om en patients läkemedelsbehandling och behandling med eller användning av vissa medicintekniska produkter används, istället för att enbart tala om en nationell läkemedelslista eller ett register, eftersom fler uppgifter föreslås läggas till registret,
* uppgifter om vad hälso- och sjukvårdspersonal ordinerat liksom uppgifter om läkemedel som administrerats eller överlämnats till patienten i hälso- och sjukvården ska göras tillgängliga nationellt, vilket motsvarar vad man brukar beteckna som rekvisitionsläkemedel,
* uppgifter om vissa administrerade läkemedel med långvarig effekt bör samlas i ett nationellt register,
* uppgifter om genomförda vaccinationer bör vara en del av den nationella infrastrukturen tillgänglig för vårdpersonal och patient.
