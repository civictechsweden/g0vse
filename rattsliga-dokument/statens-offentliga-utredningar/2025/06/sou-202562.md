# Ansvaret för hälso- och sjukvården

![](/contentassets/7abf3fc145824756be2588b59909b77b/sou202562_vol-1.jpg?width=150&quality=85)

Vårdansvarskommittén har haft regeringens uppdrag att analysera och belysa för- och nackdelar samt lämna förslag på möjligheterna att långsiktigt införa ett helt eller delvis statligt huvudmannaskap för den regionala hälso- och sjukvården.

Kommittén har haft som huvuduppdrag att utreda och ta fram ett beslutsunderlag om ett helt eller delvis statligt huvudmannaskap för hälso- och sjukvården.

* Kommittén lämnar inget förslag om ett helt statligt huvudmannaskap.
* Kommittén avråder från ett delvis statligt huvudmannaskap.
* Kommittén föreslår ett ökat statligt ansvar för vissa områden i hälso- och sjukvården.
* Kommittén anser att statens styrning av hälso- och sjukvården behöver stärkas och förbättras och lämnar förslag om detta.
