# Det handlar om oss– så bryter vi utanförskapet och bygger en starkare gemenskapSOU 2025:76

![](/contentassets/a0772e6b003b43fd90f551278491b971/sou202576_150.jpg?width=150&quality=85)

Betänkande av Nationell samordnare för arbetet mot utanförskap.

Regeringen beslutade den 11 april 2024 att utse en särskild utredare som ska fungera som en nationell samordnare för arbetet mot utanförskap. Uppdraget har varit att kartlägga och skapa en sammanhängande bild av det arbete som bedrivs mot utanförskap på kommunal nivå med särskilt fokus på förskolan och grundskolan.

Syftet med uppdraget har varit att stärka förutsättningarna för och underlätta kommunernas arbete i områden där utanförskapet är stort. Samordnaren har, genom bland annat besök i kommuner och på förskolor och grundskolor, en enkätundersökning riktad till kommuner med störst problem med utanförskap, samt från utvärderingar, rapporter och andra underlag, inhämtat erfarenheter från lokala aktörer i kommunerna. Vidare har samordnaren kartlagt pågående arbete och sammanställt exempel på arbetssätt, samverkansformer m.m. i arbetet mot utanförskap.
