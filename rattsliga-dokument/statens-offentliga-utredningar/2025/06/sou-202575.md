# Folkbokföringsverksamhet, biometri och brottsbekämpningSOU 2025:75

![](/contentassets/69a128b0cab34607b8e8e20e068cacc5/sou202575-002.jpg?width=150&quality=85)

Regeringen beslutade vid regeringssammanträde den 28 september 2023 att ge en särskild utredare i uppdrag att göra en översyn av straffbestämmelserna i folkbokföringslagen (1991:481), se över om Skatteverkets möjligheter att använda biometriska uppgifter inom folkbokföringsverksamheten kan förstärkas och undersöka om Skatteverket bör ges utökade befogenheter inom brottsbekämpningen (dir. 2023:134).

Utredningens uppdrag har bestått av tre skilda delar.

Utökade befogenheter i Skatteverkets brottsbekämpande verksamhet

* Skatteverket bör inte få inleda eller leda förundersökning
* Polismyndigheten bör inte få begära biträde av Skatteverket
* Skatteverket bör inte få utfärda strafföreläggande
* Skatteverkets brottsutredare bör få utökade möjligheter att verkställa tvångsmedel

Anmälningsskyldighet och straffansvar enligt folkbokföringslagen

* Ytterligare anmälningsskyldighet bör inte införas i folkbokföringslagen
* Straffansvaret i folkbokföringslagen bör skärpas
* Tillämpningsområdet för undantagsbestämmelsen om ringa fall bör utvidgas

Utvidgade möjligheter att lagra och använda biometriska uppgifter

* Skatteverket bör få möjlighet att inom folkbokföringsverksamheten lagra och använda biometriska uppgifter
* Skatteverket och Migrationsverket bör få utbyta biometriska underlag och biometriska uppgifter
* Polismyndigheten bör få möjlighet att inom den brottsbekämpande verksamheten göra biometriska jämförelser med uppgifter hos Skatteverket
* En möjlighet för Polismyndigheten att inom id-verksamheten göra biometriska jämförelser mot underlag hos Skatteverket bör utredas vidare
