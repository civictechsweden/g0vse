# Effektivare samverkan för djur- och folkhälsa

![Omslagsbild](/contentassets/09f4844a580b48b28470be9dc5416109/sou202569.jpg?width=150&quality=85)

Betänkande av Utredningen om samverkan för djur- och folkhälsa.

Utredaren har haft i uppdrag att föreslå hur informationsutbyte och annan samverkan mellan myndigheter och andra aktörer kan förbättras i syfte att förenkla och effektivisera det förebyggande djurhälsoarbetet samt arbetet mot djursjukdomar och sjukdomar som smittar mellan djur och människa (zoonoser).

I uppdraget har det ingått bland annat att

* analysera hur berörda myndigheter ska kunna utbyta nödvän-diga uppgifter samtidigt som skyddet för enskildas integritet och uppgifter om enskildas personliga och ekonomiska förhål-landen säkerställs,
* föreslå eventuella åtgärder för att i övrigt förbättra förutsätt-ningarna för myndigheterna att effektivt förebygga och bekämpa zoonoser i samverkande processer,
* bedöma om det finns behov av att justera eller förtydliga något i de uppgifter som myndigheterna har i dag, och
* analysera hur berörda aktörer ska få del av nödvändiga uppgifter ur Statens jordbruksverks djurregister och djurdatabaser, sam-tidigt som skyddet för enskildas integritet och uppgifter om en-skildas affärs- och driftförhållanden värnas.
