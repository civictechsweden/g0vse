# En arbetsmiljöstrategi för ett förändrat arbetslivSOU 2025:73

![](/contentassets/cc8f3921e42442479f8f4558edd7ec21/sou202573_150-px.jpg?width=150&quality=85)

Betänkande av Utredningen om en god arbetsmiljö för ett förändrat arbetsliv.

Utredningen har haft i uppdrag att ta fram ett förslag till regeringens arbetsmiljöstrategi för åren 2026–2030. Syftet med uppdraget har varit att ange inriktningen för regeringens arbetsmiljöpolitik, med fokus på att möta de utmaningar och möjligheter som ett förändrat arbetsliv medför.

Utredningen ska analysera genomslaget för den nuvarande arbetsmiljöstrategin, med särskilt fokus på de fyra delmålen, och bedöma om dessa delmål är ändamålsenligt utformade. Med utgångspunkt i denna analys och bedömning ska utredningen lämna förslag till en ny arbetsmiljöstrategi för perioden 2026–2030, inklusive vilka delmål som bör gälla. Utöver detta ska utredningen även föreslå fortsatta åtgärder för perioden 2026–2030 som på ett långsiktigt och hållbart sätt kan bidra till att strategins delmål får genomslag i arbetslivet.
