# Stärkt patientsäkerhet genom rätt kompetens – utifrån hälso- och sjukvårdens och tandvårdens behov

![](/contentassets/4fb765b539f8444fbe49578a00bdc03d/sou-202563.jpg?width=150&quality=85)

Utredningen föreslår bland annat att fortbildning blir ett lagkrav för både arbetsgivare och vårdpersonal. Bland förslagen finns även nya regler för specialistutbildningar och skyddade yrkestitlar – allt i syfte att möta framtidens vårdbehov med stärkt patientsäkerhet.

Utredningen föreslår bland annat att:

* Vårdgivare ska från 2028 ska vara skyldiga att erbjuda regelbunden fortbildning, och att bl.a. all legitimerad personal får en uttrycklig skyldighet att delta.
* Införande av Vårdprofessionslyftet, ett nytt nationellt system där staten köper vidareutbildningar från lärosäten och arbetsgivare får statsbidrag för att personal ska kunna studera på deltid.
* Skyddad yrkestitel för medicinska fotterapeuter föreslås införas 1 september 2029. Övergångsregler gäller till 2035 för redan yrkesverksamma.
* Specialiseringstjänstgöring (ST) för logopeder och psykologer föreslås införas 2029. Utbildningen ska pågå i minst 2,5 år för logopeder och 3,5 år för psykologer.
* Socialstyrelsen föreslås få utökat ansvar för att reglera och följa upp vidareutbildningen för logopeder och psykologer.
* Ingen ny reglering föreslås för vissa yrken som tandsköterskor, osteopater, perfusionister och medicinska vårdadministratörer. Dessa bedöms inte uppfylla kraven för legitimation eller skyddad yrkestitel.
* Tandvården omfattas av förslagen, särskilt vad gäller fortbildning och kompetensförsörjning. Tandsköterskor föreslås dock inte få skyddad yrkestitel.
