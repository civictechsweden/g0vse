# Nya samverkansformer, modern byggnads- och reparationsberedskap– för ökad försörjningsberedskapSOU 2025:68

![Omslagsbild](/contentassets/3eba6c646a224e25bc51eb69c2f2358d/sou202568.jpg?width=150&quality=85)

Slutbetänkande av Utredningen om näringslivets försörjningsberedskap.

Regeringen beslutade den 7 juni 2022 att tillsätta en utredning som skulle kartlägga vilka varor och tjänster i Sverige som har väsentlig betydelse för upprätthållandet av samhällsviktig verksamhet eller där allvarliga konsekvenser i övrigt riskerar att uppstå om varan eller tjänsten inte tillgängliggörs.

Utredningen har överlämnat två tidigare delbetänkanden; Tillfälligt miljötillstånd för samhällsviktig verksamhet – för ökad försörjningsberedskap (SOU 2023:11) och En ny beredskapssektor – för ökad försörjningsberedskap (SOU 2024:19).

Regeringen beslutade den 18 juli 2024 om ett tilläggsdirektiv som innebar att uppdraget utvidgades till att även omfatta att analysera och redogöra för hur avtal om inköp av varor och tjänster för att trygga försörjningsberedskap kan ingås för att skapa en effektiv, enhetlig, förutsebar och långsiktig försörjning av samhällsviktiga varor och tjänster, utreda och analysera förutsättningarna för att införa en byggnads- och reparationsberedskap i Sverige och lämna nödvändiga författningsförslag.

Utredningen, som har antagit namnet Utredningen om näringslivets försörjningsberedskap, överlämnar härmed sitt slutbetänkande Nya samverkansformer, modern byggnads- och reparationsberedskap – för ökad försörjningsberedskap (SOU 2025:68).
