# En översyn av den statliga lönegarantinSOU 2025:77

![](/contentassets/65b0d04b77104951b05e3baafb7c9fb2/sou202577-crop.jpg?width=150&quality=85)

Betänkande av Utredningen om en översyn av den statliga lönegarantin.

Utredningen har haft i uppdrag att föreslå ett nytt, ändamålsenligt och rättssäkert regelverk för den statliga lönegarantin där en myndighet, i första hand Skatteverket, ska ha huvudansvaret för lönegarantiärenden.

I uppdraget har ingått att:

* bedöma och lämna förslag på vad en ansökan om lönegaranti bör innehålla och hur förfarandet för att inleda ett lönegarantiärende bör utformas,
* ta ställning till om det finns situationer där ett ansökningsförfarande inte är lämpligt och hur ett ärende i dessa fall ska inledas,
* bedöma och lämna förslag på hur en effektiv och välavvägd kontroll bör utformas i syfte att förhindra missbruk av lönegarantin samt vilka uppgiftsskyldigheter och möjligheter till informationsutbyte som ska finnas,
* bedöma och lämna förslag på under vilka förutsättningar och på vilket sätt beslutade utbetalningar ska kunna stoppas,
* lämna förslag på hur förfarandet för återkrav av lönegarantiersättning bör utformas,
* bedöma om det finns behov av särskilda bestämmelser för överklagande av lönegarantibeslut,
* bedöma om lönegaranti bör ingå i Skatteverkets brottsbekämpande verksamhet,
* ta ställning till om utbetalning av lönegarantiersättning bör omfattas av bidragsbrottslagen och, som en följd av det, om lönegarantiersättning bör inkluderas i tillämpningsområdet för lagen om underrättelseskyldighet vid felaktiga utbetalningar från välfärdssystemen, och
* lämna nödvändiga författningsförslag.

Utredningens förslag och bedömningar sammanfattas i huvuddrag
i det följande.
