# Arlanda – en viktig port för det svenska välståndet

![](/contentassets/26a2ecec6a184633a966a52bb2cbf685/sou202567.jpg?width=150&quality=85)

Slutbetänkande av Utredningen Arlandasamordningen.

Regeringen beslutade den 20 december 2023 att tillkalla en särskild utredare, som även ska fungera som samordnare, med uppdrag att föra dialog med berörda aktörer för att identifiera och föreslå åtgärder som kan genomföras på såväl kort som lång sikt för ökad kapacitet och förbättrad tillgänglighet till och från Arlanda flygplats (dir. 2023:178).

Utredningen överlämnade den 14 november 2024 delrapporten Satsningar på järnväg för att stärka Arlanda flygplats konkurrenskraft – preliminära bedömningar och förslag inom järnvägsområdet. Den 5 mars 2025 överlämnade utredningen delrapporten Satsningar på väg för att stärka Arlanda flygplats konkurrenskraft – preliminära bedömningar och förslag inom vägområdet.

Utredningen överlämnar härmed slutbetänkandet Arlanda – en viktig port för det svenska välståndet, Åtgärder som stärker konkurrenskraften för Arlanda flygplats (SOU 2025:67).
