# Ett skärpt regelverk om utvisning på grund av brottSOU 2025:54

![](/contentassets/dbe86ee711014e299be6b76f7ba75729/web_3006482_sou-2025-54-ratt-storlek.png?width=150&quality=85)

Betänkande av Utredningen om skärpt regelverk om utvisning på grund av brott

Uppdraget har innefattat att se över regelverket om utvisning på grund av brott och andra närliggande frågor i syfte att skapa en skärpt reglering som dels tydliggör och markerar att utlänningar som begår brott riskerar utvisning, dels möjliggör betydligt fler utvisningar. Med denna utgångspunkt har uppdraget omfattat fyra huvudsakliga delar:

* Att utöka möjligheterna till utvisning på grund av brott, innefattandes att brott ska vara utvisningsgrundande i betydligt högre utsträckning än i dag, att verkställighetshinder inte längre bör beaktas vid prövningen av utvisning i allmän domstol, och att återreseförbuden bör bli längre och att återreseförbud utan tidsbegränsning fler.
* Att föreslå hur åklagare kan ges en skyldighet att yrka på utvisning när utlänningar åtalas för brott som är utvisningsgrundande.
* Att se över giltigheten av befintliga uppehålls- och arbetstillstånd vid utvisning på grund av brott.
* Att se över och i vissa fall skärpa straffen för brott enligt 20 kap. utlänningslagen (2005:716).

En grundläggande utgångspunkt vid genomförandet av uppdraget har varit att genomgående beakta principen om proportionalitet och andra allmänna krav på rättssäkerhet samt beakta och respektera Sveriges internationella åtaganden, däribland Europakonventionen och barnkonventionen. En annan utgångspunkt har varit att förslagen som lämnas ska vara ändamålsenliga och effektiva.
