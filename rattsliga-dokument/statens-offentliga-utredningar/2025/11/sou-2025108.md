# Ett datalyft mot fel, fusk och frånvaroSOU 2025:108

![Ett datalyft mot fel, fusk och frånvaro](/contentassets/6c907534920a4e69a887a6ae550a8003/sou2025108-150x220px.jpg?width=150&quality=85)

Utredningen om digitalisering mot felaktiga utbetalningar i socialförsäkringen har sett över möjligheterna att öka digitaliseringen på socialförsäkringsområdet.

Utredningen föreslår bland annat:

* nya åtgärder för att stärka digitaliseringen och datahanteringen på Försäkringskassan och Pensionsmyndigheten,
* att Försäkringskassan och Pensionsmyndigheten ska få utökade möjligheter att behandla personuppgifter,
* att det inrättas ett nationellt frånvaroregister dit utbildningsverksamheter ska rapportera frånvaro- och närvarouppgifter för barn och elever,
* att de nuvarande primära ändamålen för personuppgiftsbehandling i 114 kap. SFB ersätts med en ny brett formulerad ändamålsbestämmelse, tillsammans med ett uttryckligt stöd för data-analys och urval,
* att obefogade hinder undanröjs för Försäkringskassan och Pensionsmyndigheten vid behandling av personuppgifter som indirekt kan röja känsliga personuppgifter,
* att det ska införas absolut sekretess till skydd för enskildas personliga och ekonomiska förhållanden vid användning av dataanalyser och urval,
* att regeringen ger Försäkringskassan i uppdrag att utveckla sin datahantering – ett datalyft,
* att regeringen uppdrar åt Försäkringskassan att ta fram en plan för att nå full intern interoperabilitet för de data som används i kärnverksamheten,
* att regeringen uppdrar åt Pensionsmyndigheten att utreda förutsättningarna för att schablonisera beräkningen av bostadskostnader inom bostadstillägg för pensionärer och ta fram en lämplig modell för detta,
* att det på Skolverket ska införas ett nationellt frånvaroregister,
* att Skolverket ska få i uppdrag att ta fram ett enkelt webbgränssnitt för att göra det möjligt att rapportera in uppgifterna digitalt,
* tydliga avgränsningar i lag avseende syfte och ändamål med registret, vilket sätter ramarna för vad uppgifterna får användas till,
* att uppgifter i frånvaroregistret ska raderas årsvis,
* att uppgifterna i frånvaroregistret ska skyddas av absolut sekretess,
* att regeringen uppdrar åt Skatteverket att kartlägga förekomsten av fel i individuppgifterna,
* en anpassning av modeller för ändamålsbestämmelser för personuppgiftsbehandling till en nyare modell för Försäkringskassan och Pensionsmyndigheten.
