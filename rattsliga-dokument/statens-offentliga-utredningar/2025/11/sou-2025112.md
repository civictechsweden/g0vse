# Verktyg för skydd av EU-medelRättsliga förutsättningar för svenska myndigheter att använda Arachne och EdesSOU 2025:112

![](/contentassets/82913253a44546b09edbb4ecd7794752/sou2025112_omslag-150px.jpg?width=150&quality=85)

Betänkande av Utredningen om användningen av vissa verktyg för att skydda EU:s finansiella intressen.

Utredningen har haft i uppdrag att undersöka de rättsliga förutsättningarna för svenska myndigheter att använda riskbedömningsverktyget Arachne och uppfylla kraven enligt EU:s omarbetade budgetförordning. Bland annat skyldigheterna inom ramen för systemet för tidig upptäckt och uteslutning (Edes), för att motverka felaktiga utbetalningar och bedrägerier i samband med hantering av EU-medel.

I uppdraget har ingått att

* kartlägga vilka uppgifter myndigheterna skulle få tillgång till, registrera eller annars utbyta vid en användning av Arachne och inom ramen för Edes, samt vilken tillgång andra aktörer skulle få till uppgifterna,
* kartlägga och bedöma vilka skyldigheter som svenska myndig-heter skulle ha vid en användning av Arachne och inom ramen för Edes,
* utifrån kartläggningen bedöma om det finns behov av ändrade regler för att svenska myndigheter ska kunna använda Arachne och uppfylla sina skyldigheter inom ramen för Edes,
* bedöma om det finns behov av ändrade regler för att svenska myndigheter ska kunna uppfylla kraven i den omarbetade bud-getförordningen, särskilt i fråga om rapportering av uppgifter för registrering i Arachne,
* lämna nödvändiga författningsförslag.

Utredningen föreslår en ny bestämmelse i offentlighets- och sekretesslagen. Förslaget innebär att sekretess ska gälla för uppgift som härrör från en riskvärdering som har gjorts genom Arachne, om det kan antas att syftet med den förvaltning, övervakning, kontroll och revision som ska ske i enlighet med budgetförordningen motverkas om uppgiften röjs.

Den nya bestämmelsen föreslås träda i kraft den 1 januari 2027.
