# Stärkta drivkrafter och möjligheter för biståndsmottagare

![SOU 2025:15](/contentassets/02fcba886aef4d57bf9a892e500c8555/sou202515-1-150x220px.jpg?width=150&quality=85)

Utredningen om drivkrafter och möjligheter i försörjningsstödet har utrett och föreslagit åtgärder för att öka drivkrafter och möjligheter till egen försörjning för personer som får försörjningsstöd.

Utredningen föreslår bland annat:

* att en tillfällig jobbpremie införs för att utöka det ekonomiska utbytet för den som går från försörjningsstöd till arbete,
* att Socialstyrelsen uppdras ta fram informationsmaterial och löpande statistik,
* att Institutet för arbetsmarknads- och utbildningspolitisk utvärdering, (IFAU), uppdras utvärdera arbetsmarknadseffekterna av jobbpremien,
* en modell för ett bidragstak,
* en moderniserad riksnorm,
* begränsningar i möjligheten att lämna försörjningsstöd utöver riksnormen,
* en begränsningsregel i riksnormen,
* att Arbetsförmedlingens uppgiftsskyldighet gentemot socialnämnden utökas,
* att Socialstyrelsen uppdras ta fram ett kunskapsstöd för arbetet,
* att regeringen tillsätter en utredning som får i uppdrag att föreslå hur statistik om kommunala arbetsmarknadsinsatser kan samlas in,
* att biståndssökande som är förhindrade att stå till arbetsmarknadens förfogande på grund av sjukdom, ska lämna ett läkarintyg till socialnämnden om hindret överstiger sju dagar,
* att Socialstyrelsen med stöd av Försäkringskassan ska ta fram ett kunskapsstöd för handläggare,
* att socialnämnden ska få begära att den som är förhindrad att stå till arbetsmarknadens förfogande på grund av sjukdom ska delta i arbetslivsinriktad rehabilitering,
* att Socialstyrelsen, Försäkringskassan och Arbetsförmedlingen ska ges i uppdrag att ta fram ett gemensamt kunskapsstöd för att stödja biståndsmottagare som har nedsatt arbetsförmåga på grund av sjukdom,
* att kommunen ska ges möjlighet att initiera samordnad individuell plan med Försäkringskassan och Arbetsförmedlingen om den enskildes ansökan om samordnad rehabilitering avslagits,
* att kunskap om samordnad individuell plan ska innefattas i ett kunskapsstöd,
* att försörjningsstöd endast ska lämnas till kostnader för hyra av en bostad i andra hand om hyresvärd, bostadsrättsförening eller hyresnämnd har godkänt andrahandsupplåtelsen,
* att ett krav införs i socialtjänstlagen som innebär att ekonomiskt bistånd endast ska lämnas till personer som vistas lagligen i Sverige,
* att de nya bestämmelserna ska träda i kraft den 1 januari 2027.
