# AI-kommissionens Färdplan för Sverige

![](/contentassets/7b80c90b74b04902afbb800bea581c9b/sou-2025-12-omslagets-framsida_150px.jpg?width=150&quality=85)

Slutbetänkande av AI-kommissionen.

26 november 2024 presenterades rapporten AI-kommissionens Färdplan för Sverige. Rapporten syftar till att ge Sverige en tydligare riktning framåt vad gäller AI, och till att inspirera hela det svenska samhället att tillsammans anta den gemensamma utmaning och möjlighet som AI-utvecklingen innebär. Färdplanen är AI-kommissionens slutprodukt och inkluderas som bilaga till detta betänkande, där även en mer detaljerad sammanfattning av den återfinns (Bilaga 2).

AI-kommissionen har gjort bedömningen att en av de största utmaningarna för det svenska AI-ekosystemet idag är det politiska ledarskapet, där avsaknad av strategisk planering och samordning saktar ner och hindrar utveckling. För att råda bot på detta valde AI-kommissionen att tidigarelägga rapporteringen till regeringen och att presentera arbetet genom att ta fram grunden till en nationell AI-strategi som regeringen bör anta för att ta ett helhetsgrepp kring frågan.

Denna grund, AI-kommissionens Färdplan för Sverige, består av en kombination av resonemang kring hur Sveriges väg framåt bör se ut, konkreta förslag på åtgärder som ska stärka det svenska AI-ekosystemet samt visioner om mål som skulle kunna uppnås i framtiden. Färdplanen syftar till att, om regeringen implementerar den som en AI-strategi, ge den riktning och visa på det ledarskap som efterfrågas av näringslivet, offentlig sektor, och det svenska samhället i stort.
