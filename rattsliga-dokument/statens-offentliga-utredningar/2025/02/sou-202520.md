# Kommunal anslutning till Utbetalningsmyndighetens verksamhet

![](/contentassets/ffe74d3a4ae247c39fff396a7152dad6/sou202520_omslag_150px.jpg?width=150&quality=85)

Betänkande av Utredningen om kommunal anslutning till Utbetalningsmyndighetens verksamhet.

## Utredningens uppdrag

Syftet med uppdraget är att motverka felaktiga utbetalningar och välfärdsbrottslighet. Utredningen gäller utbetalningar från kommuner och regioner och består av två delar. Den ena delen handlar om att kartlägga felaktiga kommunala utbetalningar inom vissa särskilt angivna utbetalningsslag, och den andra delen om att föreslå en kommunal anslutning till Utbetalningsmyndighetens verksamhet.

Utredningen lämnar tre författningsförslag för kommunal anslutning till Utbetalningsmyndighetens verksamhet. Författningsförslagen 1 och 2 innehåller de författningsändringar som är nödvändiga såväl för själva anslutningen som för det informationsutbyte som anses nödvändigt. Författningsförslag 3 innehåller endast författningsförslag som rör en anslutning till systemet med transaktionskonto.
