# En förändrad abortlag

![En förändrad abortlag – för en god, säker och tillgänglig abortvård](/contentassets/6efe5cd0b4314c64aa5a909a0175207b/sou-2025-10-thumbnail-150x220.jpg?width=150&quality=85)

Utredningen om förändringar i abortlagstiftningen har sett över hur abortlagstiftningen kan ändras för att anpassas till den medicinska utvecklingen och gravida kvinnors behov.

Utredningen föreslår bland annat:

* att rätten för en abortsökande att göra abort till och med graviditetsvecka 18 + 0 dagar uttryckligen skrivs in i lagen. Samtidigt tydliggörs hälso- och sjukvårdens ansvar för att tillhandahålla aborter skyndsamt,
* en möjlighet att genomföra hela den medicinska aborten utanför en vårdinrättning, vilket kräver tydlig information och säker uppföljning,
* att det i lagen inte ska anges vilka yrkeskategorier som får genomföra aborter. Det ska vara kunskap och kompetens som avgör. Barnmorskor kan därför få ett större formellt ansvar i abortvården,
* att det kommer att vara möjligt med digitala lösningar för konsultation, uppföljning och stödsamtal, vilket ökar tillgängligheten i hela landet,
* att abortlagen får en språklig och juridisk uppdatering som tydliggör individens rättigheter och vårdens skyldigheter.
