# Om överföring av Första AP-fondens verksamhet och tillgångar till Tredje och Fjärde AP-fondernaSOU 2025:105

![](/contentassets/f852fd0ffab747079150cb0285354c26/sou2025105.jpg?width=150&quality=85)

Delbetänkande av Utredningen om överföring av Första AP-fondens verksamhet och tillgångar till Tredje och Fjärde AP-fonderna.

Utredningen har haft i uppdrag att fungera som samordnare vid den överföring av Första AP-fondens verksamhet och tillgångar till Tredje och Fjärde AP-fonderna som ska genomföras vid årsskiftet 2025/2026. Syftet med överföringen är i huvudsak att uppnå en effektivare förvaltning av buffertkapitalet. Vissa av Första AP-fondens tillgångar är dock inte möjliga eller lämpliga att överföra vid årsskiftet. Det finns också tillgångar som ska överföras, men som inte kommer hinna överföras till årsskiftet. Tillsammans är detta tillgångar som i stället bör förvaltas avskilt till dess att en överföring eller avveckling kan genomföras. I detta delbetänkande redovisas förslag om vilka tillgångar som ska förvaltas avskilt.
