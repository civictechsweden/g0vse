# Skärpta villkor för anhöriginvandringSOU 2025:95

![](/contentassets/2b5d6cb46d0e4882aaffa7adaebefd92/sou202595_webb.jpg?width=150&quality=85)

Utredningen har haft i uppdrag att göra en översyn av det svenska regelverket för anhöriginvandring i syfte att åstadkomma en restriktiv och ändamålsenlig reglering.

I uppdraget har bland annat ingått att:

* ta ställning till hur möjligheterna att vara anknytningsperson kan begränsas för vissa utlänningar,
* ta ställning till hur anhörigkretsen för uppehållstillstånd på grund av anknytning kan begränsas,
* föreslå hur försörjningskraven vid anhöriginvandring kan skärpas,
* analysera i vilken utsträckning det är möjligt att införa krav på hel-täckande sjukförsäkring som villkor för anhöriginvandring, och
* ta ställning till hur nuvarande bestämmelser om DNA-analys vid anhöriginvandring bör ändras för att möjliggöra en utökad användning.

Utredningen föreslår att ändringarna ska träda i kraft den 1 januari 2027 men att den föreslagna väntetiden inte ska tillämpas i ärenden som har inletts hos Migrationsverket före ikraftträdandet.
