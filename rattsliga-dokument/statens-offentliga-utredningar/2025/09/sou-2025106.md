# Om överföring av Sjätte AP-fondens verksamhet och tillgångar till Andra AP-fondenSOU 2025:106

![](/contentassets/db7dd89048c443cfabd87462e7395235/omslagsbild-sou-2025_106.jpg?width=150&quality=85)

Delbetänkande av Utredningen om överföring av Sjätte AP-fondens verksamhet och tillgångar till Andra AP-fonden.

Utredningen har haft i uppdrag att fungera som samordnare vid den överföring av Sjätte AP-fondens verksamhet och tillgångar till Andra AP-fonden som ska genomföras vid årsskiftet 2025/2026. Syftet med överföringen är i huvudsak att uppnå en effektivare förvaltning av buffertkapitalet.

Vissa av Sjätte AP-fondens tillgångar är dock inte möjliga eller lämpliga att överföra vid årsskiftet. De tillgångarna kommer att förvaltas avskilt. tillgångar som förvaltas avskilt har delats upp i två kategorier. Det rör sig dels om tillgångar som inte kommer att överföras till Andra AP-fonden utan som i stället ska hanteras inom ramen för en så kallad transitionsportfölj, dels om tillgångar som ska överföras till Andra AP-fonden så snart det är möjligt efter årsskiftet 2025/2026. Dessa tillgångar kommer under en kort period hanteras avskilt inom ramen för en så kallad transportportfölj. Det finns också tillgångar som ska överföras, men som inte kommer hinna överföras till årsskiftet. Tillsammans är detta tillgångar som i stället bör förvaltas avskilt till dess att en överföring eller avveckling kan genomföras. I detta delbetänkande redovisas förslag om vilka tillgångar som ska förvaltas i transitionsportföljen respektive transportportföljen.
