# Fler möjligheter till ökat välståndSOU 2025:96

![](/contentassets/473a81415a454a85b36b0af5c044a96c/sou202596_150px.jpg?width=150&quality=85)

Slutbetänkande av Produktivitetskommissionen.

Produktivitetskommissionens uppdrag är att analysera vilka faktorer som påverkar produktivitetstillväxten, identifiera hinder mot och möjligheter till att höja produktivitetstillväxten i Sverige samt lämna förslag för att höja produktivitetstillväxten i både näringslivet och offentlig sektor.

Produktivitetskommissionen lämnade i april 2024 ett delbetänkande som behandlade vissa av de områden som kommissionen har haft i uppdrag att analysera. Dessa var regelförenkling, bostäder och byggande, tillståndsprocesser, transportinfrastruktur, delar av utbildningsväsendet, skatter, kommuner samt vissa aspekter kring produktivitet i offentlig sektor i övrigt.

I slutbetänkandet behandlas övriga områden i kommissionens uppdrag samt andra områden som kommissionen bedömt är av särskild betydelse. Områden som tas upp i slutbetänkandet är teknisk utveckling, forskning och innovation, kompetensförsörjning, kapitalförsörjning och konkurrens. Betänkandet innehåller även särskilda kapitel om kriminalitet och tillit, energiförsörjning, digitalisering, bostadsmarknaden och industripolitik. Offentlig sektor utgör en stor del av svensk ekonomi och ägnas därför relativt mycket utrymme i slutbetänkandet. Fokus är på konkurrens inom välfärdssektorn, offentlig upphandling, administration i offentlig sektor samt hälso- och sjukvård.
