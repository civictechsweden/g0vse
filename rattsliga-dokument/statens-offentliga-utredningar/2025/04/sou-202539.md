# Digital teknik på lika villkor

![ SOU 2025:39](/contentassets/4200e6d6b5074bb6856ff8972585a9a4/sou-2025-39-150x220px.jpg?width=150&quality=85)

Utredningen om digital teknik i socialtjänsten har föreslagit en reglering av användningen av välfärdsteknik vid utförandet av insatser enligt socialtjänstlagen, SoL, och insatser enligt lagen om stöd och service till vissa funktionshindrade, LSS. Utredningen har även föreslagit en reglering av användning av välfärdsteknik när insatser enligt SoL och LSS ges till personer med nedsatt beslutsförmåga.

Utredningen föreslår bland annat att:

* fler ska få tillgång till insatser med digital teknik,
* ett lagstöd för att digital teknik får användas ska omfatta alla insatser enligt SoL och LSS,
* regleringen ska vara teknikneutral och omfatta teknik som används för att utföra insatser,
* användandet av digital teknik inte särskilt ska regleras i SoL och LSS,
* användandet av särskilt integritetskänslig digital teknik ska regleras genom integritetsskyddande åtgärder i socialtjänstens registerförfattning och att
* lagförslagen ska träda i kraft den 1 juli 2026.
