# Säkrare tivoli

![](/contentassets/9a9111cade6a49f5aa837a8fe01b9a9f/omslag.jpg?width=150&quality=85)

Delbetänkande av Utredningen om En stärkt tillsyn av tivolin och en översyn av vissa uppgifter som utförs av Polismyndigheten.

Genom detta delbetänkande presenteras utredningens uppdrag att överväga åtgärder för en stärkt tillsyn av tivoliverksamheter. I uppdraget ingår att ta ställning till vilken huvudman som ska ha ansvaret för tillsynen och att lämna nödvändiga författningsförslag. Syftet med utredningen är framför allt att åstadkomma säkrare tivolin. Ytterligare ett syfte med utredningen är att öka Polismyndighetens förutsättning att fokusera på sitt kärnuppdrag – att bekämpa brott och upprätthålla allmän ordning och säkerhet.
