# Tryggare idrottsarrangemang

![](/contentassets/453a044f06534dd185458b7c589cbfd1/sou202546_webb.jpg?width=150&quality=85)

Betänkande av Utredningen för tryggare idrottsarrangemang.

Utredningen har haft i uppdrag (dir. 2023:165) att överväga och föreslå åtgärder som syftar till att motverka brott och ordningsstörningar vid idrottsarrangemang. Uppdraget kan sammanfattas i fyra huvudfrågor.

1. Överväga och föreslå ändringar av bestämmelserna i 5 kap. ordningslagen innefattande bland annat att överväga en skärpt syn på överträdelser av de idrottsarrangemangsspecifika förbuden i lagen, såsom brott mot förbudet att inneha och använda pyroteknik.
2. Överväga och föreslå ändringar av bestämmelserna i lagen (2005:321) om tillträdesförbud vid idrottsarrangemang (tillträdesförbudslagen), innefattande bland annat att ta ställning till om tillämpningsområdet för tillträdesförbud bör utvidgas.
3. Ta ställning till om möjligheterna att dela kamerabevakningsmaterial mellan arenaägare och arrangörer bör utökas.
4. Överväga och lämna förslag på andra åtgärder som bedöms lämpliga och ändamålsenliga för arrangörerna eller andra aktörer att vidta för att stärka säkerheten samt förebygga våldsamheter och andra ordningsstörningar vid idrottsarrangemang.
