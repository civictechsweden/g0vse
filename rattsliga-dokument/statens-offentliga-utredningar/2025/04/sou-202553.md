# Kvalificering till socialförsäkring och ekonomiskt bistånd för vissa grupper

![ SOU 2025:53](/contentassets/db47d0ed4bd04f199ce9fea456ce2d82/sou-2025-53-omslagets-framsida-150x220px.jpg?width=150&quality=85)

Kommittén om kvalificering till socialförsäkring och ekonomiskt bistånd har sett över kvalificeringen till socialförsäkring och ekonomiskt bistånd och tagit ställning till på vilket sätt personer som kommer till Sverige som nyanlända och icke-medborgare som redan bor i Sverige ska kvalificera sig.

Utredningen föreslår bland annat

* en modell för kvalificering till vissa av de bosättningsbaserade förmånerna i socialförsäkringen. Förslaget innebär att en person ska ha varit bosatt i Sverige under minst fem år, under en femtonårsperiod, för att ha rätt till förmånerna,
* att en person kan korta sin kvalificeringstid genom att uppnå inkomst av arbete under en viss tid. Kvalificeringen kommer gälla alla som flyttar till Sverige från ett land utanför EU/EES, oavsett medborgarskap,
* en modell för kvalificering till ekonomiskt bistånd. Förslaget innebär att den som inte är – eller ska likabehandlas med – svensk medborgare ska har haft laglig vistelse i Sverige under fem år utan avbrott för att kunna få bistånd. Däremot ska ekonomiskt bistånd vara möjligt att bevilja i akuta nödsituationer även om kvalificeringen inte uppfylls,
* att reglerna ska träda i kraft den 1 januari 2027. Förslaget skulle innebära att de som bosätter sig i Sverige därefter kommer att behöva kvalificera sig till de aktuella förmånerna i socialförsäkringen och ekonomiskt bistånd. För de som bosatt sig i Sverige under senare år kommer vissa övergångsbestämmelser gälla.
