# Skärpta villkor för friskolesektorn

![](/contentassets/19adffd3f4eb438ea78a31034a5c3858/sou202537.jpg?width=150&quality=85)

Delbetänkande av Utredningen om vinst i skolan.

Utredningen lämnar bland annat förslag om värdeöverföringsförbud i vissa situationer. Det är förbud som hindrar enskilda huvudmän från att dela ut vinst från verksamhet i fristående skolor, förskolor eller fritidshem. Det begränsar också möjligheten för huvudmännen att göra andra typer av värdeöverföringar från dessa verksamheter. Värdeöverföringsförbuden, som är tidsbegränsade, innebär en begränsning av vilka värdeöverföringar som de enskilda huvudmännen får göra under tiden som de gäller. De syftar inte till att hindra huvudmännen från att göra vinster.
