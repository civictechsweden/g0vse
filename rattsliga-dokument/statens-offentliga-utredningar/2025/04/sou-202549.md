# Säkerhetspolisens behandling av personuppgifter

![](/contentassets/3151ab16ba624648acce7bd44730dfe5/sou202549-omslag.png?width=150&quality=85)

Betänkande av Utredningen om Säkerhetspolisens informationshantering.

Utredningens uppdrag har varit att genomföra en översyn av bestämmelserna om Säkerhetspolisens personuppgiftsbehandling inom området nationell säkerhet. Sådana regler finns i den så kallade säpodatalagen. Målet har varit att utforma ett modernare och mer ändamålsenligt regelverk anpassat till dagens förhållanden.

I uppdraget har ingått att:

* Kartlägga Säkerhetspolisens rättsliga möjligheter att behandla personuppgifter.
* Identifiera hur nuvarande regelverk försvårar effektiv informationshantering.
* Utarbeta förslag för effektivare informationshantering med bibehållet skydd för personlig integritet.
* Säkerställa en effektiv tillsyn.

En central målsättning för utredningen har varit att finna en lämplig balans mellan Säkerhetspolisens behov och skyddet för grundläggande fri- och rättigheter enligt regeringsformen och Europakonventionen. Enligt direktiven ska förslagen även vara anpassade till Europarådets moderniserade dataskyddskonvention från år 2018 (dataskyddskonventionen 108+).
