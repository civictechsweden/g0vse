# Säkerställ tillgången till läkemedel

![SOU 2025:43](/contentassets/0f9dc2f8e9f94482b219481ccf54f69e/sou202543-150x220.jpg?width=150&quality=85)

Utredningen om läkemedelsförskrivning har utrett vissa frågor om dokumentation, begränsningar och tillsyn avseende läkemedelsförskrivningar.

För den del av uppdraget som handlar om att begränsa förskrivning och expediering av vissa läkemedel vid bristsituationer uttalar utredningen bland annat att:

* det finns behov av att tillfälligt kunna begränsa förordnande och utlämnande av vissa läkemedel i bristsituationer,
* Läkemedelsverket ska ges ett bemyndigande att föreskriva om tillfälliga begränsningar vid förordnande och utlämnande av läkemedel i bristsituationer,
* begränsningar ska kunna införas om det är nödvändigt för att skydda liv och hälsa,
* Läkemedelsverket behöver utforma begränsningar på ett ändamålsenligt sätt,
* regeringen bör uppdra åt E-hälsomyndigheten att utreda möjligheten av att införa systemstöd,
* IVO, Läkemedelsverket och länsstyrelserna ska utöva tillsyn över föreskrifter om begränsningar.
