# En säkrare utrikesförvaltningSOU 2025:94

![](/contentassets/7929418063cd46d2a2365e4e20fd6d3b/sou-150x220.jpg?width=150&quality=85)

Betänkande av Ambassadsäkerhetsutredningen.

Ambassadsäkerhetsutredningen har haft i uppdrag att se över den personliga säkerheten och personskyddet i utrikesrepresentationen. Utredningen föreslår bland annat en generellt stärkt krisberedskapsorganisation och förbättring av reglering och tillsyn av privata säkerhetsföretag som utrikesförvaltningen använder sig av. Utredningen föreslår även en lag om säkerhetskontroll vid utlandsmyndigheter som innebär en möjlighet att under vissa förutsättningar genomföra kroppsvisitation och undersöka väskor och andra föremål för att upptäcka och förhindra att till exempel vapen förs in på myndigheten.

Utredningen föreslår också en lag om sändande av svensk väpnad styrka utomlands som innebär att regeringen bemyndigas att vid en katastrof eller kris i ett annat land som påverkar svenska intressen kunna sända en väpnad styrka utomlands för att i enlighet med internationell rätt stödja och genomföra en evakueringsinsats.
