# Förbättrade möjligheter för barn att utkräva sina rättigheter enligt barnkonventionen

![SOU 2023:40](/contentassets/4ebbe056919a49a2bc51109778c7ef8b/sou-2023-40-omslagets-framsida-150x200.jpg?width=150&quality=85)

Utredningen om barns möjligheter att utkräva sina rättigheter har tagit ställning till om Sverige bör ratificera det tredje tilläggsprotokollet till barnkonventionen om en individuell klagomåls-mekanism, föreslagit åtgärder som säkerställer barns möjligheter att klaga och utkräva sina rättigheter enligt barnkonventionen i svensk lag-stiftning samt sett över möjligheterna att staten bidrar till att etablera barnombud inom civilsamhällesorganisationer.

Utredningen föreslår bland annat

* att Sverige bör ratificera det fakultativa och tredje tilläggsprotokollet till barnkonventionen om ett klagomålsförfarande
* en försöksverksamhet med statsbidrag till barnrättsbyråer som bedriver verksamhet med oberoende barnombud
* att offentligt biträde ska förordnas för barn i mål eller ärenden om begränsning av umgänge och hemlighållande av vistelseort enligt lagen med särskilda bestämmelser om vård av unga, LVU.
* att barns rätt till information om beslut och överklagande enligt LVU och LPT förtydligas
* att placering och omplacering av ett barn med stöd av socialtjänstlagen måste föregås av ett formellt och överklagbart beslut
* att ett barn ska ges möjlighet att framföra sina åsikter i frågor som rör barnet.
