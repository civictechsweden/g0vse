# Staten och betalningarna

![](/contentassets/c01377cf65424cf0b12addf64c04374a/150_200-sou-2023-16-del1-omslagets-framsida.jpg?width=150&quality=85)

Betalningsutredningen har överlämnat sitt betänkande till regeringen.

Utredningen har haft i uppdrag att se över statens roll på
betalningsmarknaden och ta ställning till hur rollen bör se ut i framtiden.
Utredningsuppdraget har genomförts utifrån en genomgripande och bred analys av rollfördelningen mellan staten och andra aktörer på betalningsmarknaden, förändringarna på finans- och
betalningsmarknaderna till följd av teknisk utveckling och digitalisering samt framväxten av nya betalningssätt och minskad användning av traditionella betalningsmedel i form av sedlar och mynt (kontanter). Utredningen har analyserat ett antal möjliga utvecklingsscenarier för betalningsmarknaden, med utgångspunkt i utvecklingen i Sverige och i andra länder. Utredningen lämnar på vissa områden författningsförslag eller förslag på andra statliga åtgärder.

Utredningen har i ställningstagandet till hur statens roll på betal-ningsmarknaden bör utformas, beaktat de krav som följer av Sveriges medlemskap i EU och att Sverige inte har euron som valuta.
