# Patientöversikter inom EES och Sverige

![Texten Patientöversikter inom EES och Sverige SOU 2023:13 på gul bakgrund  med tecknade illustrationer](/contentassets/13dcdc492399414caeb91a2bbe69fdfe/sou-2023_13-patientoversikter-inom-ees-och-sverige-_-150x200px.jpg?width=150&quality=85)

Utredningen om e\-recept och patientöversikter inom EES har utrett vad som krävs för en patientsäker och effektiv process för elektroniska recept inom det europeiska ekonomiska samarbetsområdet.

Utredningen föreslår bland annat att:

* E\-hälsomyndigheten ges i uppdrag att utveckla och förvalta den funktionalitet och den infrastruktur som krävs för att kunna uppfylla de åtaganden som åligger den nationella kontaktpunkten för e\-hälsa i Sverige
* regeringen ska säkerställa att en infrastruktur för att tillgängliggöra information om patientens hälsa och vård till en patientöversikt finns tillgänglig för alla vårdgivare
* förslaget genomförs genom att staten förvärvar delar av eller hela Inera förvärvas samt att det utreds vidare om och i så fall vilka delar som bör ägas och förvaltas av en myndighet
* E\-hälsomyndigheten ges i uppdrag att tillhandahålla en digital tjänst för att ta del av patientöversikter från utlandet för hälso\- och sjukvårdspersonal
* hälso\- och sjukvårdspersonal även ska kunna få tillgång till patientöversikter från Sverige
* E\-hälsomyndigheten får i uppdrag att utveckla en digital samtyckestjänst där patienten kan lämna och överblicka sina samtycken
* särskilda bestämmelser för att anpassa tillämpningen av dataskyddsförordningen ska införas i de författningar som ska reglera personuppgiftsbehandlingen vid utbytet av patientöversikter uppdraget att vara nationell kontaktpunkt för e\-hälsa och att tillhandahålla tjänster och infrastruktur för gränsöverskridande informationsutbyte av e\-recept och patientöversikter ska regleras i E\-hälsomyndighetens instruktion
* den rättsliga grunden för E\-hälsomyndighetens behandling av personuppgifter vid hantering av patientöversikter ska fastställas dels i E\-hälsomyndighetens instruktion, dels i en ny förordning
* i förordning fastställa närmare bestämmelser för hur E\-hälsomyndighetens behandling av personuppgifter vid utbyte av patientöversikter ska gå till
* utbytet förutsätter att patienten lämnat ett integritetshöjande samtycke
* ändringar i patientdatalagen genom bland annat införande av krav på att vårdgivare, med vissa undantag, ska ge E\-hälsomyndigheten elektronisk tillgång till uppgifter om en patient för att tillföras en patientöversikt inom EES och från E\-hälso\-myndigheten elektroniskt kunna ta del av sådan patientöversikt
* ändringar i lagen om sammanhållande vård\- och omsorgsdokumentation genom bland annat införande av krav på att vårdgivare, med vissa undantag, ska ge E\-hälsomyndigheten elektronisk tillgång till uppgifter om en patient för att tillföras en patientöversikt inom Sverige och från E\-hälsomyndigheten elektroniskt kunna ta del av sådan patientöversikt.
* sekretessbrytande bestämmelser i offentlighets\- och sekretesslagen så att sekretess inte hindrar att uppgift lämnas till E\-hälsomyndigheten enligt vad som föreskrivs i patientdatalagen samt i lagen om sammanhållen vård\- och omsorgsdokumentation om krav på vårdgivare att tillgängliggöra uppgifter om patienter
* ett nytt ändamål för personuppgiftsbehandling innebärande att personuppgifter får behandlas om det är nödvändigt för tillförande av uppgifter till en patientöversikt som ska sammanställas, översättas och förmedlas i enlighet med förordningen om personuppgiftsbehandling vid E\-hälsomyndigheten i samband med hantering av patientöversikter
* särskilda bestämmelser för att anpassa tillämpningen av dataskyddsförordningen tas in i den nya förordningen om personuppgiftsbehandling vid E hälsomyndigheten i samband med hantering av patientöversikter
* staten ska säkerställa att det finns infrastruktur för att tillgängliggöra uppgifter om hälsa och vård för alla vårdgivare och att förslaget genomförs genom ett förvärv av Inera eller Ineras tjänster för att tillvarata den viktiga utveckling som gjorts och fortsätta vidareutveckla befintliga tjänster i stället för att bygga nya
* en digital samtyckestjänst för patienten utvecklas i vilken patienten ska kunna hantera och överblicka sina samtycken.
