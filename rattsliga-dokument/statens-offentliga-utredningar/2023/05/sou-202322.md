# Datalagring och åtkomst till elektronisk information

![](/contentassets/35276188514d40fb87785c81c0fbda93/datalagring-och-atkomst-till-elektronisk-information_bild.jpg?width=150&quality=85)

Regeringen beslutade den 5 augusti 2021 att tillkalla en särskild utredare med upp­draget att se över den lag­stift­ning som medför en skyldig­het för tillhanda­hållare av elektro­niska kommunika­tions­tjänster att lagra upp­gifter om elektro­nisk kommu­nikation för brotts­bekämpande syften, samt vissa anknytande frågor om myndig­heternas tillgång till sådana uppgifter.

Utredaren har haft i uppdrag att analysera och utvärdera nuvarande reglering om lagring av och tillgång till uppgifter om elektro­nisk kommu­nikation för brotts­bekämpande syften, bland annat i för­hållande till ny praxis från EU\-domstolen. I uppdraget har också ingått att analysera förut­sätt­ningar för att leveran­törer av så kallade OTT\-tjänster ska kunna omfattas av skyldig­heten att lagra och ge tillgång till uppgifter om elektronisk information.

Uppdraget har även omfattat att analy­sera och föreslå moderni­seringar när det gäller tillhanda­hållarnas skyldighet att se till att hemliga tvångs­medel kan verk­ställas på ett effek­tivt sätt. Utredaren har också haft i uppdrag att se över vissa frågor om svenska myndig­heters tillgång till elektro­niska upp­gifter, när de finns utanför Sveriges gränser (exekutiv jurisdiktion).

Syftet med upp­draget har varit att säker­ställa att de brotts­bekämpande myndig­heternas tillgång till information förbättras och inte försämras över tid på grund av teknik­utveckling och förändrade kommu­nika­tions­vanor, samtidigt som respekten för mänskliga rättig­heter säkerställs.
