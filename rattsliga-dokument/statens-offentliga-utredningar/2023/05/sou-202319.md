# Statlig forskningsfinansiering

![](/contentassets/c0263e7c4e0c452d9a05d62ee1c33e3b/sou-2023-19-omslag-150x200.jpg?width=150&quality=85)

I Forskningsfinansieringsutredningens delbetänkande presenteras nya data och underlag presenteras inom tre områden: utlysningar, erfarenheter av dagens system samt internationell utblick.

Forskningsfinansieringsutredningen påbörjade sitt arbete i september 2022\. Den särskilda utredarens uppdrag är att se över den statliga organisationen för extern forsknings\- och innovationsfinansiering, det vill säga de myndigheter som har till uppgift att finansiera forskning eller innovation.

Syftet med översynen är att säkerställa att organisationen effektivt stödjer forskning och innovation av högsta kvalitet, är anpassad till samhällsutvecklingen och främjar nationella och internationella samarbeten samt tillgång till forskningsinfrastruktur.

Enligt utredningens direktiv ska en rad analyser göras för att ge en bild av hur den nuvarande statliga organisationen för extern forsknings\- och innovationsfinansiering fungerar. Delbetänkandet innehåller en beskrivning av metodik och resultat av den datainsamling utredningen har genomfört fram till och med våren 2023\. Ytterligare resultat och analyser kommer att ingå i utredningens slutbetänkande.

Forskningsfinansieringsutredningen beslutade tidigt att arbeta enligt tre principer: öppenhet, förslag framför historieskrivning och att testa idéer tidigt. Delbetänkandet är i linje med dessa principer, framför allt vad gäller öppenhet. Ett syfte är att stimulera diskussioner inom och mellan alla de aktörer som finns inom det svenska systemet för forskning och innovation. I delbetänkandet presenteras nya data och underlag presenteras tre områden: utlysningar, erfarenheter av dagens system samt internationell utblick.
