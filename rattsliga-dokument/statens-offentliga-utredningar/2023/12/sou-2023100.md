# Framtidens dataskydd

![](/contentassets/72c33a9b26b04e6c82a1189da47baf3f/sou-2023-100_del1-omslagets-framsida-002.jpg?width=150&quality=85)

Utredningen om dataskydd och kontroll hos Skatteverket, Tullverket och Kronofogden har överlämnat sitt betänkande till regeringen.

Utredningen har haft i uppdrag att göra en översyn av Skatteverkets, Tull\-verkets och Kronofogdemyndighetens registerförfattningar i syfte att skapa ändamålsenliga regler som är anpassade efter dagens behov. Reglerna bör vara flexibla och anpassade efter såväl den tekniska utvecklingen som den EU\-rättsliga dataskyddsregleringen. I uppdraget har även ingått att överväga om det finns utrymme för minskad detaljreglering jämfört med i dag liksom att göra en översyn av register\-författningarnas struktur och terminologi.

En annan del av utredningens uppdrag har bestått i att se över förutsätt\-ningarna för Skatteverket, Tullverket och Kronofogdemyndigheten att använda dataanalyser och urval som verktyg för en effektivare kontrollverksamhet.
