# Varje rörelse räknas – hur skapar vi ett samhälle som främjar fysisk aktivitet?

![Tecknad bild på en vuxen som går med ett barn i en trappa](/contentassets/8ab754ea529f4fa5a6caaa00581948bd/sou202329-150x200px.jpg?width=150&quality=85)

Kommittén för främjande av fysisk aktivitet fick 2020 i uppdrag att kraftsamla
och lämna förslag som kan leda till ökad fysisk aktivitet och minskat stillasittande.

Ur sammanfattningen av kommitténs analys och förslag:

Kommittén konstaterar att det saknas en sammanhållen nationell
struktur för arbetet med att främja fysisk aktivitet, vilket gör det
svårt att utnyttja potentialen i att främja fysisk aktivitet.
Redan i dag finns stora möjligheter för staten, myndigheter, regioner,
kommuner, organisationer och andra aktörer att göra mer.

Strukturförslag som syftar till att skapa ett aktivt system för att leda, samla,
driva, följa och stödja arbetet på nationell, regional och lokal nivå:

1. Att regeringen tar fram en strategi för fysisk aktivitet och stillasittande.
2. Tydliggör respektive departements ansvar att främja fysisk aktivitet
   och jämlik hälsa.
3. Stärk instruktionsskrivningar för myndigheter och tydliggör ansvar
   för folkhälsa och fysisk aktivitet. Upprätta ett nationellt tvärsektoriellt
   forum med myndighetschefer för att driva och samordna
   arbetet.
4. Inrätta ett nationellt kompetenscentrum.
5. Förstärk och permanenta länsstyrelsernas folkhälsouppdrag och
   tillgängliggör medel för regionerna.
6. Se över hur lagstödet för en god och jämlik hälsa samt utjämnande
   hälsoklyftor kan utvecklas.
7. Ge Folkhälsomyndigheten ett stärkt uppdrag att sprida kunskap
   om fysisk aktivitet och stillasittande, samt bidra till opinionsbildning
   och beteendeförändringar.
8. Sammanställ samhällsekonomiska beräkningar av kostnader för
   bristande fysisk aktivitet och potentiella besparingar och vinster
   av ökad fysisk aktivitet och minskat stillasittande.

Ytterligare förslag finns inom följande områden:
– Rörelserik förskola, skola och fritidshem
– Rörelsefrämjande samhällsplanering
– Aktiv transport
– Fritid, idrott och friluftsliv
– Hälsofrämjande arbetsliv och sysselsättning
– Hälsofrämjande hälso- och sjukvård samt omsorg

För fullständig information – se slutbetänkandet.
