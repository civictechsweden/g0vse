# Förstärkt skydd för den personliga integriteten

![](/contentassets/4a1d897d409649d48ee1b0c7d0a41593/sou-2023-37-omslag.jpg?width=150&quality=85)

Utredningens uppdrag har bestått av två delar.

Den första delen har rört så kallade oskulds­kontroller, utfärdande av oskulds­intyg och oskulds­ingrepp (även kallade hymen­opera­tioner eller oskulds­operationer). Utredningen har haft i uppdrag att inhämta kunskap om före­komsten av sådana fenomen såväl inom hälso\- och sjukvården som i samhället i övrigt. Vidare har utred­ningen haft i uppdrag att analysera och ta ställning till hur skyddet mot sådan otillbörlig kontroll av flickors och kvinnors sexualitet kan stärkas. I den första delen av upp­draget har även ingått att analysera och ta ställning till om det bör vara krimina­liserat att under­låta att anmäla eller på annat sätt avslöja äkten­skaps­tvång och barn­äktens­kapsbrott.

Uppdragets andra del har varit att analy­sera och redogöra för vilket straff­ansvar som finns när det gäller så kallade omvändelse­försök av hbtq\-personer. I uppdraget har ingått att ta ställning till om det straff­rättsliga skyddet bör förstärkas.

Utredningen ska lämna nödvändiga författ­nings­förslag. I den första delen av upp­draget ska utred­ningen oavsett ställ­nings­tagande i sak lämna förslag till kriminali­seringar i alla frågor.
