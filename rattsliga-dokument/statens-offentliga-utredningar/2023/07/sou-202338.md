# Ett förstärkt konsumentskydd mot riskfylld kreditgivning och överskuldsättning

![](/contentassets/c104bb1ab7e9495dbfcf07330eca9bac/sou202338ny.jpg?width=150&quality=85)

Överskuldsättningsutredningen har överlämnat sitt betänkande till regeringen.

Utredningen har haft i uppdrag att granska marknaden för konsumentkrediter och föreslå åtgärder som motverkar riskfylld kreditgivning och överskuldsättning. I uppdraget har ingått att bedöma vilka företeelser på marknaden som bidrar till riskerna för att konsumenter erbjuds och lämnas krediter som de inte har ekonomiska förutsättningar att betala tillbaka. Uppdraget har även omfattat att föreslå ett system för skuldregister och bedöma vilka åtgärder som skulle kunna vara lämpliga för att ge redan överskuldsatta personer bättre förutsättningar att betala tillbaka sina skulder.
