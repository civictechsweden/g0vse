# Arbetslivskriminalitet – arbetet i Sverige, en bedömning av omfattningen, lärdomar från Danmark och Finland

![](/contentassets/c9ca41d6a6d449b494d399b42bc0d7c8/sou20238.jpg?width=150&quality=85)

Idag överlämnade Delegationen mot arbetslivskriminalitet, A 2021:04, sitt delbetänkande, Arbetslivskriminalitet – arbetet i Sverige, en bedömning av omfattningen, lärdomar från Danmark och Finland, SOU 2023:8\.

Delegationen mot arbetslivskriminalitet har i uppdrag att, ur ett samhällsövergripande perspektiv, verka samlande och stödjande i förhållande till aktörer som motverkar arbetslivskriminalitet och främja
samverkan och erfarenhetsutbyte dem emellan.

Delegationen redovisar i detta delbetänkande arbetet med följande uppdrag:

* att uppskatta omfattningen av arbetslivskriminaliteten i Sverige,
* att ur ett samhällsövergripande perspektiv verka samlande och stödjande
i förhållande till aktörer som motverkar arbetslivskriminalitet
och främja samverkan och erfarenhetsutbyte dem emellan,
* att samla och sprida goda exempel på framgångsrika insatser och
arbetssätt för att förebygga, upptäcka och motverka arbetslivskriminalitet
och vid behov föreslå åtgärder för att sådant arbete
ska kunna underlättas eller få ökad spridning,
* att undersöka och dra lärdom av framgångsrika arbetssätt och insatser,
såväl vad gäller gränsöverskridande som nationellt arbete,
mot arbetslivskriminalitet från andra länder inom EU och EES
samt på nordisk\-baltisk nivå och EU\-nivå och vid behov föreslå
åtgärder för att framgångsrika arbetssätt och insatser ska kunna
tillämpas i Sverige.

De tre sistnämnda punkterna ska redovisas årligen med start 2023\.
Delegationen har för denna delredovisning valt att fortsätta arbetet
med att undersöka och dra lärdom av framgångsrika arbetssätt från
andra länder med att särskilt fokusera på arbetet mot arbetslivskriminalitet
i Danmark och Finland.
