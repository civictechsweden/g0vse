# Ett förändrat regelverk för framtidens el- och gasnät

![](/contentassets/924d3459bc364d8e8cd7e23d16376248/sou-2023-64-omslagets-framsida-150px.jpg?width=150&quality=85)

Samhällsutvecklingen ställer allt högre krav på det svenska energisystemet. Energisystemet ska inte bara möjliggöra omställningen till ett samhälle utan nettoutsläpp av växthusgaser, utan utgör också en grund för en framtida näringslivsutveckling som är av avgörande betydelse för Sveriges konkurrenskraft. En viktig del i denna utveckling är en omfattande utbyggnad av de svenska el\- och gasnäten och en fungerande nätreglering är en förutsättning för att utbyggnaden ska vara samhällsekonomiskt effektiv.

För det svenska energisystemet består de största konsekvenserna av de minskade investeringar i el\- och gasnät som vissa av förslagen kan leda till. Utredningens förslag bedöms främst ha indirekta miljö\- och klimateffekter som är svåra att kvantifiera.
