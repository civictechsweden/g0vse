# Stärkt konkurrenskraft och sysselsättning i en ny geografi - en samlad förvaltning med politisk styrning

Den offentliga förvaltningen av strukturfonderna och den regionala utvecklingspolitiken är svåröverskådlig och rutinerna tidsödande för den som söker stöd till utvecklingsprojekt. I utredningen förslås därför att ansvar och arbetsuppgifter för verksamheten övergår till en ny myndighet.

Förslaget innebär att Svenska ESF\-rådet upphör. Ansvar flyttas även från strukturfondsdelegationerna och de förvaltande och utbetalande myndigheterna för den regionala fonden. Till den nya myndigheten förs Nuteks strukturfondsverksamhet och arbete med bl.a. regionala tillväxtprogram samt de utbetalningsfunktioner för sociala fonden som AMS sköter.

Utredaren föreslår att politiska församlingar och partnerskap runt om i landet ska ha inflytande över myndighetens verksamhet.
