# En effektiv förvaltning för insatsförsvaret

FFU \- Försvarsförvaltningsutredningen

Regeringen beslutade den 22 december 2004 att utreda lednings\- och myndighetsorganisationen inom Försvarsmakten och de totalförsvarsgemensamma myndigheterna, av utredningen benämnt försvarsförvaltningen. Utredningen skall lämna förslag till en effektiv och ändamålsenlig myndighetsorganisation och föreslå kostnadsreduceringar i verksamheterna i storleksordningen 2 miljarder kronor. Regeringens beslut föregicks av att frågan hade anmälts i försvarspropositionen 2004 efter förslag i Försvarsberedningens rapport i juni 2004\.

Chefen för Försvarsdepartementet förordnade Peter Lagerblad som särskild utredare den 22 december 2004\.
