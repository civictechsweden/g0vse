# Delrapport från Byggkommitten - Uppbyggnad och samordning av ett utvecklingsprogram för samhällsbyggnadssektorn

Regeringen beslutade den 7 oktober 2004 att tillkalla en särskild byggsamordnare för att tillsammans med företrädare för byggnads\-, fastighets\- och anläggningssektorn (samhällsbyggnadssektorn) bygga upp och samordna ett utvecklingsprogram för sektorn. För genomförandet av uppdraget har kommittén antagit namnet Byggkommittén (Fi 2004:15\). I denna första delrapport beskrivs hur det inledande uppbyggnadsarbetet har gått till, vilka aktiviteter som genomförts samt vilka slutsatser som kan dras efter det inledande arbetet. I rapporten beskrivs även hur det kommande arbetet skall bedrivas, vilka fokusområden som identifierats, på vilka olika fronter som förbättringsarbetet bör bedrivas, hur arbetet bör organiseras samt vilka nyckelaktörerna är.
