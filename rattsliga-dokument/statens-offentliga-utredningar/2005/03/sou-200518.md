# Prospektansvar

I svensk lagstiftning saknas för närvarande uttryckliga regler om emittenters och säljares ansvar för fel eller brister i ett värdepappersprospekt. Det finns inte heller några lagregler som ålägger ansvar för den som medverkar vid upprättandet av ett prospekt.
Betänkandet innehåller därför förslag till nya lagregler om ansvar för fel eller brister i ett värdepappersprospekt.
