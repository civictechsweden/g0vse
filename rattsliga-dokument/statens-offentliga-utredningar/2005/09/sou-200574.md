# Nytt djurhälsoregister - bättre nytta och ökad säkerhet

Utredaren har haft uppgiften att undersöka och redovisa hur djursjukdataregistret fungerar i dag. Uppdraget innefattade en redovisning av eventuella brister i djursjukdata, liksom deras orsaker och följder för registrets användbarhet. Med utgångspunkt i redovisningen skulle utredaren föreslå hur bristerna kunde åtgärdas, för att uppnå ett väl fungerande, kostnadsneutralt och kostnadseffektivt registreringssystem för sjukdoms\- och läkemedelsövervakning på djurområdet.
