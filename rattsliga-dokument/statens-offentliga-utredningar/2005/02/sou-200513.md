# Lördagsdistribution av dagstidningar

Presskommittén 2004 föreslår att ett särskilt distributionsstöd behövs för att distributionen av dagstidningar på lördagar i gles\- och landsbygdsområden skall kunna bibehållas på nuvarande nivå.

Det särskilda distributionsstödet för utdelning av dagstidningar på lördagar i gles\- och landsbygdsområden bibehålls tills vidare. Reglerna för det särskilda distributionsstödet bör tills vidare motsvara de nuvarande bestämmelserna som gäller för stödet. Frågan om utformningen av reglerna om det särskilda distributionsstödet bör utredas ytterligare. Kommittén avser att återkomma till frågan i samband med kommitténs slutredovisning av uppdraget.
