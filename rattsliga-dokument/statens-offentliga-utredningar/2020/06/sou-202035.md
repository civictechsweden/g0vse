# Kontroll för ökad tilltro - en ny myndighet för att förebygga,  förhindra och upptäcka felaktiga utbetalningar från välfärdssystemen

Utredningen om samordning av statliga utbetalningar från välfärdssystemen har i dag överlämnat sitt betänkande till regeringen.

Utredningen har haft i uppdrag att överväga om en funktion för systemövergripande riskanalyser, urval och kontroller bör införas för att förhindra att felaktiga belopp betalas ut, och för att säkerställa att utbetalningarna sker till rätt mottagare.

Kontrollen över utbetalningarna bör, enligt regeringens direktiv, samordnas och stärkas. Utredningen föreslår att en ny myndighet, Myndigheten för utbetalningskontroll, inrättas den 1 juli 2022\.  Myndigheten ska förebygga, förhindra och upptäcka felaktiga utbetalningar från de statliga välfärdssystemen.
