# En annan möjlighet till särskilt stöd – Reglering av kommunala resursskolor

I detta delbetänkande redovisar Utredningen om elevers möjligheter att nå kunskapskraven uppdraget om hur elever kan få bättre stödinsatser kopplat till lärmiljö och grupptillhörighet. Utredningen har kartlagt användningen av särskild undervisningsgrupp och undersökt om dagens resursskolor möter de behov som finns och redovisar åtgärder som kan stärka dagens resursskolor.

Utredningen föreslår bland annat att:

* Dagens regler om placering av elever i särskild undervisningsgrupp bör behållas oförändrade.
* En kommun vid vissa grundskoleenheter ska få begränsa utbildningen till att avse elever i behov av särskilt stöd (resursskola).
* Skolverket, i samverkan med Specialpedagogiska skolmyndigheten, ska få i uppdrag att ta fram stöd för tillämpningen av bestämmelserna om tilläggsbelopp.
* Den tid som övergångsbestämmelserna om undantag från krav på legitimation och behörighet för att få bedriva undervisning och besluta om betyg i grundsärskolan, gymnasiesärskolan, särskild utbildning för vuxna och specialskolan bör förlängas till utgången av juni år 2028\.
