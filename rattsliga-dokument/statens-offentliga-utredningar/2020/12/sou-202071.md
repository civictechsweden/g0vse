# Utvinning ur alunskiffer - Kunskapssammanställning om miljörisker och förslag till skärpning av regelverket

Utredningen har analyserat hur regelverket för utvinning av metaller och mineral ur alunskiffer kan skärpas och tagit fram förslag på regel\-skärpningar. Den har även redogjort för vilka metaller och mineral som kan förekomma i alunskiffern i Sverige, sammanställt kunskap om alunskifferns sammansättning och miljörisker förknippande med metall\- och mineralutvinning ur alunskiffer samt identifierat kunskapsluckor.

Utredningen föreslår bland annat regelskärpningar som innebär:

* att sökanden i ansökan om undersökningstillstånd och bearbet\-ningskoncession särskilt ska ange om ansökan avser alunskiffer,
* att bearbetningskoncession som avser alunskiffer endast får beviljas den som visar att den är lämplig att bedriva sådan bearbetning och
* att frågan om påverkan på jord\- och skogsbruket ska utredas sär\-skilt i koncessionsärendet efter underrättelse från bergmästaren.

Därutöver föreslår utredningen en myndighetsgemensam vägledning för tillämpning av bestämmelser avseende frågan om påverkan på jord\- och skogsbruket. Den föreslår även ett antal åtgärder för att öka kunskapen kring hantering av de miljörisker som är förknippade med metall\- och mineralutvinning ur alunskiffer. Med beaktande av de kunskapsluckor som har identifierats föreslår utredningen bland annat att information sammanställs i databaser samt forskningsåtgärder.
