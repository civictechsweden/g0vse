# Hästnäringens finansiering på den omreglerade spelmarknaden

Spelmarknadsutredningen har i dag överlämnat sitt delbetänkande till regeringen.

I delbetänkandet redovisas de delar i utredningens uppdrag som avser finansieringen av hästnäringen efter omregleringen av spelmarknaden.

Enligt direktiven ska utredaren i denna del

* överväga och om det är motiverat föreslå en finansieringsmodell för hästnäringen,
* lämna förslag till författningsändringar och andra nödvändiga åtgärder,
* vid behov redogöra för hur förslagen är förenliga med det EU-rättsliga regelverket för statsstöd, samt
* göra en internationell utblick och då särskilt redovisa och beakta erfarenheter från Danmark och Storbritannien.

Utredningens uppdrag i övriga delar kommer att redovisas i utredningens huvudbetänkande senast den 16 december 2020.
