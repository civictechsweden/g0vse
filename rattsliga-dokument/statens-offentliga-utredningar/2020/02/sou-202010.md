# Stärkt lokalt åtgärdsarbete – att nå målet Ingen övergödning

Utredningen om minskad övergödning genom stärkt lokalt åtgärdsarbete har lämnat sitt betänkande Stärkt lokalt åtgärdsarbete – att nå målet Ingen övergödning till regeringen.

Uppdraget ingick i arbetet med att nå miljökvalitetsmålet Ingen Övergödning, och ska därigenom också bidra till att nå delmål 6\.3, 6\.6, 14\.1 och 15\.1 i Agenda 2030\. Utredaren skulle ta hänsyn till de tre hållbarhetsdimensionerna, det vill säga social hållbarhet, miljömässig hållbarhet och ekonomisk hållbarhet. Förslagen skulle också bidra till att miljökvalitetsnormerna för vatten\- och havsmiljö följs.

Utredaren skulle bland annat:

* analysera drivkrafterna för lokalt åtgärdsarbete och ge förslag på hur dessa kan förstärkas,
* föreslå nya eller förstärkta styrmedel som leder till ökad användning av lokalt anpassade, kostnadseffektiva åtgärder,
* utreda förutsättningarna för att återföra näringsämnen från kustvatten och sjöar för att minska övergödningen,
* lämna förslag till etappmål som bidrar till genomförandet av miljökvalitetsmålet Ingen övergödning och behovet av ett stärkt lokalt åtgärdsarbete med beaktande av delmål 6\.3, 6\.6, 14\.1 och 15\.1 i Agenda 2030 och de tre hållbarhetsdimensionerna samt miljökvalitetsnormerna för vatten\- och havsmiljö,
* utarbeta förslag till finansiering av föreslagna insatser, och
* lämna nödvändiga författningsförslag.
