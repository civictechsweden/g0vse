# Barnkonventionen och svensk rätt

Barnkonventionsutredningen har idag överlämnat sitt betänkande till regeringen.

Uppdrag har varit att:

* göra en kartläggning av hur svensk lagstiftning och praxis överens\-stämmer med rättigheterna i FN:s konvention om barnets rättig\-heter (barnkonventionen)
* behandla artiklarna 1–42 och
– analysera konventionsbestämmelsernas innebörd utifrån svenska förhållanden med återgivande av bl.a. relevanta avgöranden från svenska domstolar, EU\-domstolen och Europadomstolen, och
– redogöra för relevanta delar av barnrättskommitténs allmänna kommentarer, trots att det inte är en rättskälla
* särskilt redovisa hur bestämmelser om barnets bästa och barnets rätt att få uttrycka sina åsikter och få dem beaktade tolkas i den praktiska tillämpningen samt vilken innebörd de ges inom olika rättsområden
* inom ramen för redovisningen av barnets bästa och barnets rätt att uttrycka sina åsikter och få dem beaktade analysera hur barnets bästa förhåller sig till andra intressen som ska beaktas.

Syftet med kartläggningen är att ge ett stöd i det fortsatta arbetet med transformering av barnkonventionens bestämmelser.
