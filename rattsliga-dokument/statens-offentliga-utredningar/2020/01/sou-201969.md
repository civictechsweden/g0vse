# Validering – för kompetensförsörjning och livslångt lärande

![Framsida Validering – för kompetensförsörjning och livslångt lärande](/contentassets/dfe0be15844c46f38630f6a2fb847a4f/framsida-sou-2019_69_150.png?width=150&quality=85)

I detta slutbetänkande lämnar Valideringsdelegationen 2015–2019 förslag och bedömningar för att ett sammanhållet, nationellt och permanent system för validering ska kunna införas så att fler personer ska kunna få sitt kunnande kartlagt, bedömt och erkänt.

Valideringsdelegationen föreslår bland annat:

* En ny, gemensam, definition av validering.
* En ny förordning med generella bestämmelser om validering.
* Ökad tydlighet om validering inom högskolan och yrkeshögskolan.
* En nationell strategi för kompetensförsörjning och livslångt lärande.
* Ett råd för validering under ledning av ansvarigt statsråd.
* Kompetensförsörjning ska vara en grunduppgift för regionerna.
* Statsbidrag för vidareutveckling av branschvalidering.
* Ökad tillgång till validering i komvux genom en skyldighet för kommunerna att erbjuda elever validering och en ökad tydlighet om kartläggning, bedömning och dokumentation vid validering.
