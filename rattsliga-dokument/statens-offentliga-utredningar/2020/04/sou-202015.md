# Strukturförändring och investering i hälso- och sjukvården

En särskild utredare har utrett besluts\- och genomförandeprocesser vid upphandlingar och investeringar i landsting och i avtalsreglerade samarbeten mellan det offentliga och företag och organisationer. Utredaren har kartlagt hur process\- och organisationsstöd använts i detta sammanhang.

Utgångspunkten har varit ett lärandeperspektiv för att kunna dra nytta av erfarenheter från Nya Karolinska Solna (NKS) i Region Stockholm. Utredningen menar att det finns generella lärdomar att dra från NKS i de pågående strukturförändringarna i svensk hälso\- och sjukvård mot en nära, nivåstrukturerad och högspecialiserad vård.

Utredningen lämnar fyra rekommendationer som ska stärka förutsättningarna för att lärdomarna ska omhändertas på ett bra sätt.

* Utred hur förutsättningar för utbildning och forskning kan säkerställas vid strukturförändringar inom hälso\- och sjukvården
* Utveckla tillsynen inom hälso\- och sjukvården
* Säkerställ långsiktighet och helhetssyn vid större strukturförändringar och investeringar samt
* Konsekvensanalyser bör ingå vid införande av nya styrmodeller och organisationsförändringar
