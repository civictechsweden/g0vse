# Framtidens järnvägsunderhåll

Regeringen beslutade den 21 mars 2018 att utreda hur ett överförande
av verksamhet som avser järnvägsunderhåll i form av basunderhåll
från Infranord AB till Trafikverket ska kunna genomföras.

Utredaren skulle enligt direktivet bland annat analysera Infranord AB:s
och Trafikverkets verksamhet i fråga om järnvägsunderhåll, genomföra
en omvärldsanalys samt föreslå vilka delar av Infranord AB:s verksamhet i fråga om järnvägsunderhåll som ska föras över till Trafikverket.

I ett andra steg, och enligt tilläggsdirektiv den 8 augusti 2019, skulle
utredaren basera analysen på allt basunderhåll som Trafikverket upphandlar och utifrån analysen föreslå vilka delar som är lämpliga att
överföra i egen regi. Mot denna bakgrund utvidgades uppdraget.

Utredningstiden förlängdes i och med tilläggsdirektivet till den
31 december 2019\. Utredningen har antagit namnet Framtidens järnvägsunderhåll.

Regeringen beslutade genom ytterligare ett tilläggsdirektiv den
7 november 2019 om att förlänga uppdraget till den 31 mars 2020\.
