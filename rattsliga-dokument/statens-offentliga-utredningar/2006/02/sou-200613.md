# Djurskydd vid hästavel

Delbetänkande i Utredningen om djurskydd vid hästavel. Utredningen har haft i uppdrag att analysera hur djurskyddet bör beaktas vid hästavel. Som en del i arbetet skulle utredaren undersöka och analysera effekterna på djurskyddet och djurhälsan av det avelssystem som tidigare gällt i Sverige. Om analysen visade att det också i framtiden finns behov av reglering i författningar, utöver nuvarande bestämmelser i djurskyddslagstiftningen, för att tillgodose djurskyddet skulle utredaren lämna förslag på hur denna reglering ska se ut. Utredningen skulle även lämna förslag på hur tillsynen över bestämmelserna bör organiseras.
