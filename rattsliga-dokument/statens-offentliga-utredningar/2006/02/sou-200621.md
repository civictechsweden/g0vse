# Mediernas vi och dom - Mediernas betydelse för den strukturella diskrimineringen

Rapporten granskar den strukturella/institutionella diskrimineringen inom media och är den fjärde publikationen från Utredningen om Makt, integration och strukturell diskriminering.

Utredningen om Makt, integration och strukturell diskriminering tillsattes efter ett regeringsbeslut den 22 april 2004 och har i uppdrag att identifiera och kartlägga mekanismer bakom strukturell/institutionell diskriminering på grund av etnisk och religiös tillhörighet. Resultaten ska redovisas successivt i syfte att ge underlag för en fördjupad diskussion om och åtgärder mot strukturella hinder för att alla medborgare ska kunna delta i samhällslivet på lika villkor och med samma möjligheter.
