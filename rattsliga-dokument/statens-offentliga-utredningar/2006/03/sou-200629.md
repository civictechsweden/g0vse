# Teckenspråk och teckenspråkiga Kunskaps- och forskningsöversikt

För att kartlägga nuvarande forskning och för att få en bild av vilka eventuella forskningsinsatser som behöver göras har utredningen uppdragit åt fyra forskare - Inger Ahlgren, Brita Bergman, Päivi Fredäng och Carin Roos - från tre universitet att bidra med sin expertis om kunskap och forskning inom sina respektive forskningsområden.
Det här delbetänkandet - Teckenspråk och teckenspråkiga, Kunskaps- och forskningsöversikt - som nu överlämnas innehåller tre delar:
· Det svenska teckenspråket av Inger Ahlgren och Brita Bergman
· Dövas liv med teckenspråk av Päivi Fredäng
· Teckenspråk och pedagogik av Carin Roos
I var och en av de tre delarna behandlas företrädesvis svensk kunskap och forskning, men också nordisk och internationell. Författarna ansvarar var för sig för urval och innehåll i respektive bidrag.
