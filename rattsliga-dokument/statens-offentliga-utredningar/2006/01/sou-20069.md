# Kontroll av varor vid inre gräns

Utredningen har gjort en översyn av lagen om Tullverkets befogenheter vid Sveriges gräns mot ett annat land inom Europeiska unionen och tillämpningen av inregränslagen.
Av olika undersökningar som utredningen tagit del av framgår att det finns risk för en ökad gränsöverskridande brottslighet. Enligt utredningen förstärker den ökade risken för brottslighet behovet av att Tullverket fokuserar sitt arbete på informationsinhämtning och underrättelsearbete.
