# Stärkt konkurrenskraft och sysselsättning i hela landet

I detta slutbetänkande anlägger utredaren en helhetssyn på organisationen för EU:s sammanhållningspolitik, strukturfonderna och regional utvecklingspolitik i Sverige. Utredaren föreslår en ny organisation för utveckling och förvaltning samt förtydligar förslaget till förvaltningsmyndighet i ett tidigare delbetänkande, "Stärkt konkurrenskraft och sysselsättning i en ny geografi - en samlad förvaltning med politisk styrning", SOU 2005:93.
Slutredovisningen omfattar också två fristående rapporter som har utgjort viktiga underlag i utredningsarbetet:
- Svenska partnerskap - en översikt, SOU 2006:4
- Organisering av regional utvecklingspolitik - balansera utveckling och förvaltning, SOU 2006:5
Rapporterna liksom delbetänkandet finns att läsa via länkar på denna sida.
