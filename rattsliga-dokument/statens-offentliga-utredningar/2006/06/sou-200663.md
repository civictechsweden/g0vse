# Forensiska institutet. Ny myndighet för kriminalteknik, rättsmedicin och rättspsykiatri

Utredningen föreslår att Statens kriminaltekniska laboratorium (SKL) och Rättsmedicinalverket (RMV) bör läggas samman till en myndighet. SKL och RMV utför flera typer av analyser som är av likartad karaktär och deras roller som forensiska expertorgan inom rättsväsendet är i princip identiska.

De främsta skälen för att inrätta en ny forensisk myndighet är att

* den statliga forensiska funktionen förstärks,
* den forensiska verksamhetens oberoende understryks,
* förutsättningarna för det forensiska FoU\-arbetet förbättras,
* ledningen och styrningen blir mer enhetlig och verkningsfull,
* den forensiska delen av brottsutredningsarbetet underlättas,
* den rättsbiologiska verksamheten kan samordnas,
* verksamheten med droganalyser kan samordnas,
* administrationen effektiviseras, och
* verksamhetens allmänna samhällsnytta kan tas bättre tillvara.
