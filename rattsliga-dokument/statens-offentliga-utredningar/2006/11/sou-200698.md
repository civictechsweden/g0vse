# Ytterligare rättssäkerhetsgarantier vid användandet av hemliga tvångsmedel, m.m.

Utredningen har haft i uppgift att överväga ytterligare garantier för enskildas rättssäkerhet vid användning av hemliga tvångsmedel i brottsbekämpande verksamhet. I betänkandet föreslår utredningen att det ska införas en särskild skyldighet att underrätta enskilda personer som påtagligt har berörts av sådan verkställighet av hemliga tvångsmedel som sker i brottsutredningar.
