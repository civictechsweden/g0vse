# Träning ger färdighet. Koncentrera vården för patientens bästa

Utredningen om högspecialiserad vård har haft i uppdrag att föreslå hur den högspecialiserade vården kan utvecklas för att patienterna ska få tillgång till en bättre och mer jämlik hälso- och sjukvård.

Utredningen föreslår hur detta kan möjliggöras genom en ökad nationell styrning. I detta betänkande presenterar utredningen också ny statistik som visar på att hundratals liv kan räddas varje år om den högspecialiserade vården koncentreras. Med detta betänkande avslutar utredningen sitt arbete.
