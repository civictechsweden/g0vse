# Nästa fas i e-hälsoarbetet

En ändamålsenlig och säker informationshantering i hälso- och sjukvården, på öppenvårdsapoteken och i socialtjänsten kan förbättra såväl patient- och brukarsäkerheten som kvaliteten i dessa verksamheter. E-hälsokommitténs förslag syftar till att ge förutsättningar för en sådan informationshantering. E-hälsokommitténs uppfattning är att det inte är acceptabelt att patienters och brukares säkerhet riskeras till följd av brister i informationshanteringen.

E-hälsokommitténs förslag:

* Bygg upp en nationell samverkansorganisation och tillsätt en nationell samordnare.
* Inrätta en ny nämnd för beslut om krav på interoperabilitet.
* Förtydliga uppdragen till Socialstyrelsen och E-¬ om gemensam informationsstruktur.
* Förbättra informationshanteringen i läkemedelsprocessen - inför en gemensam läkemedelslista som regleras av ny lagstiftning.
* Förtydliga patientdatalagen och gör huvudmännens ansvar för ändamålsenlig och säker behandling av personuppgifter tydligare.
* Ge E-hälsomyndigheten en central roll i arbetet med att uppnå en ändamålsenlig och säker informationshantering.
