# Nya regler för revisorer och revision

Utredningen om EU:s revisionspaket har haft i uppdrag att föreslå hur nya EU\-regler om revisorer och revision ska genomföras.

Utredningen föreslår bland annat att börsbolag och finansiella företag ska vara tvungna att byta revisionsbyrå efter viss tid (s.k. byrårotation). Det föreslås också att revisionsberättelsen framöver ska innehålla mer information till nytta för företagens intressenter. Revisionsutskotten, som ska övervaka att företagens redovisning sköts på ett bra sätt, får fler uppgifter. En allmän utgångspunkt för utredningens arbete har varit att utforma förslagen så att företagens kostnader inte ökar mer än nödvändigt.

[Pressmeddelande: Nya regler om revisorer och revision](/pressmeddelanden/2015/05/nya-regler-om-revisorer-och-revision/)
