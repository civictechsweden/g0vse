# Ny patentlag

Utredningen har tidigare avgett delbetänkandet Patentlagen och det enhetliga europeiska patentsystemet, SOU 2013:48\. I detta slutbetänkande presenteras utredningens förslag i de återstående delarna av uppdraget. Det avser främst en moderniserad patentlag, som ska ersätta den nu gällande patentlagen, samt en patentförordning som ska ersätta den nu gällande patentkungörelsen.

Uppdraget har också innefattat några sakfrågor. Översynen av patentlagen har aktualiserat en del mindre frågor. Utredningen har utöver detta genom tilläggsdirektiv fått i uppdrag att behandla bl.a. ytterligare några frågor om det enhetliga patentsystemet.

I enlighet med sitt uppdrag har utredningen redovisat författningsförslagen angående det enhetliga patentsystemet inte bara i den nya patentlagen och patentförordningen utan även som ändringar i gällande rätt.

[Pressmeddelande: Ytterligare steg för att förbättra innovationsklimatet](/pressmeddelanden/2015/04/ytterligare-steg-for-att-forbattra-innovationsklimatet/)
