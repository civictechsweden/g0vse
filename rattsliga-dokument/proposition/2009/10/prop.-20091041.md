# Vissa punktskattefrågor med anledning av budgetpropositionen för 2010

Den 23 oktober lämnade regeringen till riksdagen de förslag om punktskatter inom koldioxid\- och energibeskattningen samt fordonsbeskattningen som aviserades i budgetpropositionen för 2010\. De föreslagna punktskatterna bedöms minska utsläppen av växthusgaser och bidra till att målen kan nås för andel förnybar energi och effektivare energianvändning.

Som aviserats i budgetpropositionen föreslår regeringen nu ett antal förändringar inom koldioxid\- och energibeskattningen. Det handlar bland annat om att sänka återbetalningen av koldioxidskatten för dieselolja för jord\- och skogsbruksmaskiner samt att slopa koldioxidskatten för bränslen som förbrukas i industrianläggningar inom utsläppshandelssystemet. Vidare föreslås att skatten på hushållsavfall som förbränns slopas från och med den 1 oktober 2010, samt att gödselmedelsskatten slopas från och med den 1 januari 2010

Dessutom föreslår regeringen att:

* energiskatten på fossila uppvärmningsbränslen ska baseras på bränslets energiinnehåll
* energiskatten på dieselolja höjs i två steg med totalt 40 öre till 2013
* uttaget av fordonsskatt förändras från 2011
* personbilar med bättre miljöegenskaper, så kallade miljöbilar, befrias från fordonsskatt från och med den 1 juli 2009
* tunga elhybridbussar får en lägre fordonsskatt.

Ändringarna inom koldioxid\- och energibeskattningen föreslås träda i kraft successivt vid fyra olika tidpunkter \- den 1 januari 2010, den 1 januari 2011, den 1 januari 2013 samt den 1 januari 2015\.
