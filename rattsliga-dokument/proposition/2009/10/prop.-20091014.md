# Ändringar av stadgarna för Internationella valutafonden och Världsbanken

Regeringen överlämnade den 1 oktober 2009 en proposition till riksdagen som innehåller förslag om att Sverige ska godkänna stadgeändringar för Internationella valutafonden (IMF) och Världsbanken. Stadgeändringarna innebär att medlemsländernas röststyrka förändras så att tillväxt\- och utvecklingsländernas inflytande i båda institutionerna ökar. Utöver detta föreslås en stadgeändring som innebär att IMF:s investeringsmandat ökar.
