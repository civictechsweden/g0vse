# Ändring i lagen (1996:506) om överlåtelse av en förvaltningsuppgift till en övervakningskommitté m.m.

I propositionen föreslås att lagen (1996:506\) om överlåtelse av en förvaltningsuppgift till en övervakningskommitté m.m. ändras på så sätt att regeringen får överlåta förvaltningsuppgifter, inklusive sådana som innefattar myndighetsutövning, även till en gemensam övervakningskommitté, till ett organ i en annan medlemsstat vilket enligt ett fastställt gemensamt operativt program för gränsöverskridande samarbete ska vara gemensam förvaltande myndighet för programmet eller till en urvalskommitté. Förvaltningsuppgifterna får överlåtas i den omfattning som framgår av ett fastställt operativt program som upprättats med stöd av EU\-förordningarna som gäller det europeiska grannskaps\- och partnerskapsinstrumentet (ENPI).

Lagändringarna föreslås träda i kraft den 1 april 2010\.
