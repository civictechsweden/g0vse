# Sekretess och tillgång till register

I propositionen föreslås ändringar i förslaget till offentlighets\- och sekretesslag (2009:000\), lagen (1998:620\) om belastningsregister och lagen (1998:621\) om misstankeregister. Förslagen innebär följande.

Den sekretess som idag gäller för uppgift som hänför sig till en myndighets verksamhet som består i risk\- och sårbarhetsanalyser avseende fredstida krissituationer eller planering och förberedelser för hantering av sådana situationer kompletteras så att det framgår att även uppgifter som hänför sig till hanteringen av en fredstida kris omfattas.
