# Förbättrade och förenklade villkor i arbetslöshetsförsäkringen, m.m.

Förslagen innebär bland annat att en sökande till arbetslöshetskassa under 2009 ska få medlemsvillkoret uppfyllt redan efter sex månaders medlemskap. Dessutom ska man ta hänsyn till en del socialförsäkringsförmåner när man beräknar arbetslöshetsersättningen för personer som har varit tillfälligt eller delvis frånvarande från arbetet före arbetslösheten.

Andra nyheter är till exempel att reglerna om ersättning i inkomstbortfallsförsäkringen ska renodlas, och att samordningen av aktivitetsstöd och dagpenning enligt arbetslöshetsförsäkringen ska regleras ytterligare. Dessutom ska reglerna om beräkning av normalarbetstiden ses över.

Förslag om fler ändringar i de aktuella lagarna (1997:238 om arbetslöshetsförsäkring och 1997:239 om arbetslöshetskassor) är exempelvis: krav på aktuellt arbete och viss arbetad tid för att få tillhöra en arbetslöshetskassa tas bort, arbetslöshetsavgiften ska minskas med 50 kronor per ej arbetslös medlem och månad.

Övriga förslag framgår av propositionen. Samtliga förslag beräknas träda i kraft den 1 juli 2009\.
