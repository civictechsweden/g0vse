# Vissa ändringar av balansansvaret på el- och naturgasmarknaderna

I ellagen (1997:857\) föreslås vissa ändringar i bestämmelserna om balansansvar enligt följande.
Systemet med anvisad balansansvarig avskaffas.
Elanvändare, vars elleverantör står utan balansansvarig, ska anvisas en ny elleverantör som har en balansansvarig.
En elleverantör som med kort varsel står utan balansansvarig ska, med vissa undantag, få en tidsfrist om tio vardagar att återställa sitt balansansvar.
Vidare klarläggs förhållandet mellan en elleverantörs rätt respektive skyldighet att leverera el.
Naturgaslagens (2005:403\) bestämmelser om balansansvar anpassas i huvudsak till ellagens motsvarande bestämmelser.
Lagändringarna föreslås träda i kraft den 1 juli 2009\.
