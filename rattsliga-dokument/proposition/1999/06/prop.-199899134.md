# Vissa alkoholfrågor, med mera.

I propositionen föreslås att kravet i alkohollagen (1994:1738\) på tillstånd för partihandel med spritdrycker, vin och starköl tas bort och ersätts med en koppling till vissa begrepp i lagen (1994:1564\) om alkoholskatt. Vissa följdändringar föreslås bland annat på grund härav i lagen om alkoholskatt, liksom i lagen (1994:1563\) om tobaksskatt och lagen (1994:1776\) om skatt på energi. I propositionen föreslås också att detaljhandelsbolaget skall ges en viss begränsad importrätt och att införsel av spritdrycker, vin och starköl i form av gåvoförsändelser skall tillåtas under vissa förutsättningar. Vidare föreslås att det skall vara straffbart att bland annat förvärva sprit eller spritdryck som är olovligt tillverkad.
