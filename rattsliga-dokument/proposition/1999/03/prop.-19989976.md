# Försäkringsmedicinska utredningar, m.m.

I propositionen föreslås att riksdagen godkänner regeringens förslag till förändringar av verksamheten vid Riksförsäkringsverkets sjukhus. Verksamhetsansvaret avseende vissa försäkringsmedicinska utredningar och arbetslivsinriktade rehabiliteringsutredningar föreslås överföras till en av de allmänna försäkringskassorna, som skall driva verksamheten som en egen resultatenhet försäkringsmedicinskt centrum. Patienter inom den medicinska rehabiliteringen som i dag bedrivs vid Riksförsäkringsverkets sjukhus skall i stället behandlas inom den allmänna hälso- och sjukvården. De bolag som för närvarande förvaltar sjukhusen avvecklas.
