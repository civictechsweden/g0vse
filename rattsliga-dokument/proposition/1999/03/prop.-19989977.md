# Eftergift vid återbetalning av bostadsbidrag m.m.

I propositionen lämnas förslag till ändrade regler för bostadsbidrag. Regeringen föreslår förändrade bestämmelser angående eftergift av krav på återbetalning av bostadsbidrag efter avstämning. Förslagen syftar till att vidga möjligheterna för försäkringskassorna att efterge krav på återbetalningsskyldighet av bostadsbidrag för personer som under överskådlig tid inte kommer att kunna fullgöra sin återbetalningsskyldighet. I propositionen ingår också förslag om att tillämpningen av vissa bestämmelser om bostadsbidrag enligt lagen (1988:786\) om bostadsbidrag skall upphöra och pågående återkravsärenden med anledning av dessa bestämmelser skall avbrytas. Förslagen om eftergift av återbetalningsskyldighet föreslås träda i kraft den 1 maj 1999 och tillämpas på bostadsbidrag lämnade efter den 1 januari 1997\. Övriga förslag föreslås träda i kraft den 1 januari 2000\.
