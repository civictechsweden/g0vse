# Ytterligare reformer inom arbetsmarknadspolitiken m.m.

Torsdagen den 22 mars överlämnade regeringen propositionen Ytterligare reformer om arbetsmarknadspolitiken m.m., prop.2006/07:89, till riksdagen med förslag om bland annat en jobb- och utvecklingsgaranti, som ersättning för aktivitetsgarantin, ändringar i arbetslöshetsförsäkringen samt avskaffande av skyldigheten att anmäla ledig plats till arbetsförmedlingen. Dessutom föreslår regeringen inrättandet av en ny myndighet för arbetsmarknadsfrågor, Arbetsförmedlingen.
