# Nya hastighetsgränser

Det nuvarande hastighetssystemet med hastighetsgränserna 30, 50, 70, 90 och 110 kilometer i timmen har funnits sedan 1971\. Trots att hastighetsgränserna inte är bestämda i lag har riksdagen vid flera tillfällen underställts frågor som rör reformer av större principiell betydelse på området.

I propositionen redogörs för ett förslag till ny långsiktig strategi för hur hastighetsgränserna på vägarna ska anpassas till nollvisionen och till de övriga transportpolitiska delmålen. För att denna strategi ska kunna genomföras föreslås att riksdagen godkänner att nya hastighetsgränser får införas så att det blir möjligt för beslutande myndigheter att använda sig av 10\-steg i intervallet 30\-120 kilometer i timmen.
