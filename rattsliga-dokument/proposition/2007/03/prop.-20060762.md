# Undantag i vissa fall från tekniska egenskapskrav på byggnadsverk

I propositionen föreslås att det i lagen (1994:847\) om tekniska egenskapskrav på byggnadsverk, m.m. införs ett bemyndigande för regeringen eller den myndighet som regeringen bestämmer att meddela föreskrifter om undantag från lagens krav att byggnadsverk skall uppfylla väsentliga tekniska egenskapskav. Enligt förslaget skall undantagsmöjligheten få användas om det finns särskilda skäl och undantaget avser uppförande eller ändring av byggnader i experimentsyfte eller avser byggnadsverk som behöver flyttas för att uppföras på en ny plats. Undantag får inte göras om det skulle medföra risk för människors säkerhet eller hälsa. Bemyndigandet föreslås träda i kraft den 1 juli 2007\.
I propositionen föreslås också att lagen (1985:1040\) om rätt för en skadenämnd att besluta i vissa frågor om avhjälpande av fukt\- och mögelskador skall upphöra att gälla vid utgången av juni 2007 eftersom den inte längre är aktuell.
