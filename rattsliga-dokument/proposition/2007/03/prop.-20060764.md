# Högskoleutbildning av officerare m.m.

I propositionen föreslås att Försvarshögskolan skall inrättas som en högskola som lyder under högskolelagen (1992:1434\). Förslaget möjliggör att bland annat viss officersutbildning efter examenstillstånd kan ges som högskoleutbildning. Ansvaret för genomförandet av den treåriga grundläggande officersutbildningen, officersprogrammet, bör överföras från Försvarsmakten till Försvarshögskolan.

Förslaget till lagändring föreslås träda i kraft den 1 januari 2008 samtidigt som Försvarshögskolan föreslås inrättas som högskola.
