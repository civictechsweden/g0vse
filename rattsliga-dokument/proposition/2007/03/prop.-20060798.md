# Ny instansordning för PBL-ärenden

I propositionen föreslås att riksdagen godkänner inriktningen för det fortsatta arbetet med en ny instansordning för prövning av ärenden enligt plan\- och bygglagen (1987:10\). Inriktningen innebär att överprövningen av rättsverkande planer, med undantag för ingripande med stöd av bestämmelserna om statlig kontroll i 12 kap. plan\- och bygglagen, flyttas från regeringen till miljödomstol och att övriga ärenden enligt plan\- och bygglagen, med undantag för de ärenden som kan bli föremål för s.k. laglighetsprövning enligt 10 kap. kommunallagen (1991:900\), fortsättningsvis överprövas i länsstyrelserna och därefter vid de nuvarande miljödomstolarna.
