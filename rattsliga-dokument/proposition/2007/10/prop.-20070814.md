# Svenskt deltagande i Europeiska unionens militära insats i Tchad och Centralafrikanska republiken

I propositionen föreslås att riksdagen medger att regeringen ställer en svensk väpnad styrka bestående av högst 490 personer till förfogande för deltagande i Europeiska unionens militära insats i Tchad och Centralafrikanska republiken under högst 6 månader. Det planerade svenska militära bidraget i form av ett skyttekompani beräknas uppgå till 200 personer. För oförutsedda förstärknings\- och evakueringsbehov kan den svenska närvaron temporärt behöva utökas, dock högst till 490 personer. I propositionen redogör regeringen för den politiska utvecklingen i Tchad och Centralafrikanska republiken, den planerade multinationella närvaron i området inom vilken även Förenta nationernas polisinsats planeras ingå samt de uppgifter EU ska uppfylla i insatsområdet. Regeringen redogör även för insatsens folkrättsliga mandat samt överväganden för att bidra med ett svensk militärt förband till EU:s insats i Tchad och Centralafrikanska republiken.
