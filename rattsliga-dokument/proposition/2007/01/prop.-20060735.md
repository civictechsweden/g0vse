# En ny indelningsgrund för vissa domsagor

Med anledning av beslutade förändringar av tingsrättsorganisationen i Stockholms län har frågan hur en domsaga ska kunna bestämmas så att den innefattar en viss del av en kommun aktualiserats. Regeringen, som anser att domsagoindelningen i sådana fall ska baseras på församlingsindelningen, föreslår kompletterande regler för hur forum för juridiska personer ska bestämmas.

I propositionen föreslås också ändringar som rör fördelning och val av nämndemän i kommuner som ingår i flera tingsrätters domsagor.

Lagändringarna föreslås träda i kraft den 1 april 2007\.
