# Särskilda skatteåtgärder på grund av stormen Gudrun

Den 8 och 9 januari 2005 passerade stormen Gudrun över södra Sverige och skadade en stor del av skogen. Regeringen föreslår i propositionen en skattereduktion med 50 kronor per kubikmeter för drabbade skogsägare i södra Sverige, samt skattebefrielse för diesel till arbetsmaskiner som används i den stormfällda skogen.
Den 15 december fattade riksdagen beslut om propositionen. Riksdagen har överlämnat till regeringen att sätta reglerna om skattereduktionen i kraft. Regeringen har beslutat att sätta dem i kraft den 1 januari 2006. Dieselskattebefrielsen träder i kraft den 1 januari 2006.
