# Nya anslutningar till Romkonventionen

I propositionen föreslår regeringen att riksdagen godkänner konventionen om anslutning av de nya medlemsstaterna i EU - Tjeckien, Estland, Cypern, Lettland, Litauen, Ungern, Malta, Polen, Slovenien och Slovakien - till konventionen den 19 juni 1980 om tillämplig lag för avtalsförpliktelser (Romkonventionen) och de två tilläggsprotokoll om EG-domstolens tolkningsrätt som hör till denna.
Med anledning av den nya konventionen innehåller propositionen förslag till lag om ändring i lagen (1998:167) om tillämplig lag för avtalsförpliktelser.
Lagändringen föreslås träda i kraft den dag regeringen bestämmer.
