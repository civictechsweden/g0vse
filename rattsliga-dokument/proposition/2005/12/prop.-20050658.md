# Förrättare av vigsel och partnerskap

Länsstyrelserna förordnar i dag genom separata beslut vigselförrättare och förrättare av partnerskapsregistrering. I propositionen föreslår regeringen att uppgifterna att förrätta vigsel och registrering i fortsättningen ska utgöra ett gemensamt uppdrag. Länsstyrelserna ska alltså bara meddela förordnanden som ger behörighet att förrätta både vigsel och registrering av partnerskap.
Enligt förslaget ska de nya reglerna träda i kraft den 15 april 2006. Även förordnanden som vigsel- eller registreringsförrättare som meddelats före ikraftträdandet ska därefter ge behörighet att förrätta såväl vigsel som partnerskapsregistrering.
