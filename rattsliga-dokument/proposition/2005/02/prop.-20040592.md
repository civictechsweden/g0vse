# Ändrade avgifter för insättningsgarantin

Propositionen behandlar frågan om avgiftsuttaget för banker och andra institut som omfattas av insättningsgarantin. Det sammanlagda årliga avgiftsuttaget för instituten föreslås låsas fast till den nuvarande miniminivån, dvs. 0,1 procent av de garanterade insättningarna. Det innebär att kravet på höjning av den sammanlagda avgiften, när den målsatta nivån på de behållna avgiftsmedlen inte uppnåtts, tas bort. Den målsatta nivån är 2,5 procent av de garanterade insättningarna.

Riksdagen beslutade den 28 april 2005 att säga ja till propositionen. Lagändringarna träder i kraft den 1 juli 2005\.
