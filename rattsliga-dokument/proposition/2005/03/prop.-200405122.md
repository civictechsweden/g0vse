# Beräkning av inkomstprövade socialförsäkringsförmåner m.m. för neurosedynskadade

I propositionen föreslås införande av en ny lag om beräkning av inkomstprövade socialförsäkringsförmåner m.m. för neurosedynskadade. Den föreslagna lagen innebär att den ersättning som enligt regeringsbeslut utbetalas till personer som antas ha skadats av läkemedelsubstansen talidomid (Neurosedyn och Noxodyn) inte skall beaktas vid beräkning av vissa inkomstprövade socialförsäkringsförmåner, studiestöd, kommunala bidrag och avgifter. Lagen föreslås träda i kraft den 1 juli 2005.
