# Vidaresändningsplikt i kabelnät

I propositionen föreslås att skyldigheten att vidarebefordra TV\-sändningar i kabelnät ska avse högst fyra samtidigt sända programtjänster som sänds av tillståndshavare vars verksamhet finansieras genom TV\-avgifter enligt lagen (1989:41\) om TV\-avgift.

Fram till den 1 februari 2008 skall också högst en programtjänst som sänds av en annan tillståndshavare vidaresändas. I kabelnät där det förekommer TV\-sändningar med såväl analog som digital teknik föreslås att två programtjänster som sänds av tillståndshavare vars verksamhet finansieras genom TV\-avgifter samt, till den 1 februari 2008, en programtjänst som sänds av en annan tillståndshavare skall sändas vidare med analog teknik.

De nya reglerna föreslås i huvudsak träda i kraft den 1 juli 2005\. Förslaget om att sändningsplikten för den programtjänst som inte finansieras med TV\-avgifter tas bort föreslås träda i kraft den 1 februari 2008\.
