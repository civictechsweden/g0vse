# Ledarhundar

I propositionen föreslås att den del av Synskadades Riksförbunds (SRF) verksamhet som avser tilldelning och återtagande av dispositionsrätt till ledarhund samt tilldelning och återtagande av ledarhund skall regleras i lag.
Det föreslås vidare att offentlighetsprincipen skall vara tillämplig i nämnda del av SRF:s verksamhet.
Det föreslås även att sekretess skall gälla i denna verksamhet för uppgift om enskilds hälsotillstånd eller andra personliga förhållanden, om det kan antas att den som uppgiften rör eller någon honom eller henne närstående lider men om uppgiften röjs.
Förslagen i propositionen syftar till att ge bättre förutsättningar för en ökad produktion av ledarhundar och att tilldelning, placering och återtagande av dispositionsrätter till ledarhundar sker på ett rättssäkert sätt.
Bestämmelserna föreslås träda i kraft den 1 januari 2006.
