# Undantag från arvsskatt och gåvoskatt

Arvs\- och gåvoskatten slopades den 1 januari 2005 enligt ett tidigare riksdagsbeslut. Med anledning av händelserna i Sydostasien kom regeringen den 18 januari 2005 överens med vänsterpartiet och miljöpartiet om att tidpunkten för slopandet av skatten skulle tidigareläggas.

I propositionen föreslås att de personer som enligt den då gällande lagen om arvs\- och gåvoskatt blivit skyldiga att betala arvs\- och gåvoskatt under perioden från och med den 17 december 2004 till och med den 31 december 2004 inte skall behöva betala skatten.

Riksdagen sade ja till regeringens proposition den 13 april 2005\. Lagen börjar gälla den 1 maj 2005\.
