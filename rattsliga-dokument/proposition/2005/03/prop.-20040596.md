# Vissa pensionsfrågor, m.m.

Regeringen föreslår i propositionen att beräkning av inkomstbasbeloppet skall göras utifrån ett bastal som motsvarar det för år 2005 oavrundade inkomstbasbeloppet. Med gällande bestämmelser görs beräkningen utifrån det föregående årets avrundade inkomstbasbelopp.

I propositionen föreslås också att reglerna för fördelning av arvsvinster efter personer som inte har fyllt 17 år ändras på så sätt att fördelningen inte görs mellan kvarlevande i samma åldersgrupp utan mellan alla kvarlevande under 17 år som har pensionsbehållning.

Vidare föreslår regeringen i propositionen vissa förändringar i beräkningen av barnårsrätt för föräldrar som har utländsk ersättning och pensionsgrundande belopp för studier.

I propositionen föreslås även att sista datum för adoptivföräldrar att ansöka om rätt till pensionsgrundande belopp för barnår för åren 1960 2004 flyttas fram till den 31 mars 2007\.

Slutligen föreslås vissa rättelser.
