# Sparandedirektivet och kontrolluppgifter

Propositionen innehåller förslag till kompletteringar av kontrolluppgiftsskyldigheten. Ändringarna avser huvudsakligen kontrolluppgifter i inkomstslaget kapital. Ändringarna föreslås träda i kraft den 1 juli 2005. Kontrolluppgifterna föreslås lämnas första gången vid 2007 års taxering.
I propositionen föreslås även att riksdagen, som en följd av sparandedirektivet, godkänner tio avtal om beskattning av inkomster från sparande med Anguilla, Aruba, Caymanöarna, Guernsey, Isle of Man, Jersey, Jungfruöarna, Montserrat, Nederländska Antillerna och Turks- och Caicosöarna.
Syftet med förslagen är att kunna få in skatt på vissa besparingar som placerats utomlands.
Riksdagen sa ja till propositionen den 18 maj 2005.
