# Vissa statsstödskrav på bränsleskatteområdet

I denna proposition föreslås nödvändiga lagändringar avseende bränslebeskattningen för att genomföra EU-rättens regler om offentliggörande och information om de företag som ges statligt stöd på en webbplats samt begränsningar att inte ge stöd till företag som är i svårigheter eller föremål för återkrav av olagligt statsstöd.

Förslagen föranleder ändringar i lagen om skatt på energi,
som föreslås träda i kraft den 1 juli 2016 samt följdändringar i lagen
om ändring i nämnda lag, som träder i kraft den 1 januari
2018. Vissa övergångslösningar föreslås avseende inhämtande av
uppgifter för perioden 1 juli 2016–31 december 2016 som krävs för att
fullgöra kraven på offentliggörande på webbplatsen.
