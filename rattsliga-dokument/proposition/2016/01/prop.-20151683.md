# Genomförande av EU:s direktiv om penningförfalskning

Ett direktiv om straffrättsligt skydd av euron och andra valutor mot penningförfalskning har antagits av EU. Avsikten med direktivet är att bättre bekämpa förfalskning av euron och andra valutor samt säkerställa ett bättre samarbete mot förfalskningsbrotten.

Direktivet ersätter ett tidigare rambeslut på samma område och innehåller bestämmelser om bl.a. straffbara gärningar, påföljder, domsrätt och utredningsverktyg.

För att genomföra direktivet föreslår regeringen att maximistraffet för olovlig befattning med falska pengar, grovt brott, höjs till fängelse i sex år.

Lagändringen föreslås träda i kraft den 1 maj 2016\.

[Pressmeddelande: Skärpt straff för hantering av falska pengar](/pressmeddelanden/2016/01/skarpt-straff-for-hantering-av-falska-pengar/)
