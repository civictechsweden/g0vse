# Ändrade bestämmelser om tullsamarbete

I denna proposition redogörs för de ändringar i svensk rätt som bedöms vara nödvändiga som en följd av de ändringar i rådets förordning om ömsesidigt bistånd mellan medlemsstaternas administrativa myndigheter och om samarbete mellan dessa och kommissionen för att säkerställa en korrekt tillämpning av tull\-och jordbrukslagstiftningen, som har tillämpats sedan den 1 september 2016\. Propositionen innehåller förslag till ändringar i tullagen.

Ändringarna föreslås träda i kraft den 1 april 2017\.
