# En avgiftsfri filmgranskning och utvidgad ledsagarregel

I propositionen föreslås att granskningsavgiften för fastställande av åldersgränser för film som ska visas offentligt tas bort och att ledsagarregeln ska utvidgas till femton år. Detta innebär att barn som fyllt elva, men inte femton år, ska få se film på bio tillåten från femton år om barnet är i sällskap med en person över arton år. Lagändringarna föreslås träda i kraft den 1 mars 2017.
