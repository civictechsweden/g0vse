# Brottsbekämpande myndigheters tillgång till informationssystemet för viseringar (VIS)

Genom det så kallade VIS\-rådsbeslutet öppnas en möjlighet för brottsbekämpande myndigheter att under vissa begränsade förutsättningar kunna få tillgång till uppgifter i informationssystemet för viseringar (VIS) i syfte att förhindra, upptäcka och utreda terroristbrott och andra grova brott. VIS är en för medlemsstaterna i Europeiska unionen gemensam databas för viseringar och administreras av unionen.

I propositionen föreslår regeringen de lagändringar som krävs för att genomföra VIS\-rådsbeslutet. De nya bestämmelserna förs in i lagen om internationellt polisiärt samarbete. Förslaget omfattar regler om bland annat villkoren för sökning i VIS och begränsningar i användningen av VIS\-uppgifter.

Lagändringarna föreslås träda i kraft den 1 juli 2015\.
