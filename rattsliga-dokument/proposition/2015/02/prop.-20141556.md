# Redovisning av elnätsverksamhet

I propositionen föreslås ändringar i ellagen (1997:857\). Ändringarna innebär i huvudsak att en ny bestämmelse om samlad redovisning av nätkoncession för område tillsammans med nätkoncession för linje förs in i lagen. Bestämmelsen innebär att redovisning av nätkoncession för område även ska innefatta nätkoncession för linje, om nätkoncessionen för linje avser en ledning som organisatoriskt, tekniskt och funktionellt ingår i ett nät som innehas med stöd av nätkoncession för område och helt eller delvis är belägen inom koncessionsområdet. Vidare föreslås att en enhetlig nättariff ska tillämpas vid en sådan samlad redovisning av nätkoncessioner och att nätkoncessionerna ska anses utgöra ett område vid fastställandet av en intäktsram.

Propositionen innehåller också ett förslag till ändring i ellagen med anledning av att Statens energimyndighet har tagit över uppgiften som kontoföringsmyndighet för elcertifikat och urspungsgarantier från Affärsverket svenska kraftnät. Förslaget säkerställer att rapportering av mätresultat och beräkningar för utfärdande av sådana certifikat och garantier även fortsättningsvis ska ske till kontoföringsmyndigheten.

I propositionen föreslås slutligen att Elsäkerhetsverkets föreskrifter (ELSÄK\-FS 2002:1\) om energieffektivitetskrav för förkopplingsdon till lysrör ska upphävas.

Lagändringarna föreslås träda i kraft den 1 juli 2015\. Elsäkerhetsverkets föreskrifter föreslås upphöra att gälla vid utgången av juni 2015\.
