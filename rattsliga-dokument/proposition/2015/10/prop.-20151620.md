# Ändringar i offentlighets- och sekretesslagen med anledning av Försvarsexportmyndighetens avveckling

Med anledning av att Försvarsexportmyndigheten ska avvecklas den sista december 2015, behöver vissa ändringar göras i offentlighets- och sekretesslagen (2009:400, förkortad OSL).

I propositionen föreslås att Försvarsexportmyndigheten tas bort från bestämmelserna i 19 kap. 3 § och 31 kap. 16 § OSL. Det föreslås vidare en övergångsbestämmelse i OSL om att äldre bestämmelser fortfarande ska gälla för uppgifter i sådana ärenden och i sådan verksamhet där handlingarna omhändertagits för arkivering före ikraftträdandet. Ändringarna föreslås träda i kraft den 1 januari 2016.
