# Begränsning av mangan i dieselbränslen

I propositionen föreslås att drivmedelslagen (2011:319\) kompletteras med bestämmelser som begränsar innehållet av metylcyklopentadienylmangantrikarbonyl (MMT) i dieselbränslen till högst 2 milligram mangan per liter. Vidare föreslås att hänvisningarna till Svensk Standard uppdateras till att avse de senaste utgåvorna av SS\-EN 14214 och SS 155116\.

Lagändringarna föreslås träda i kraft den 1 januari 2016\.
