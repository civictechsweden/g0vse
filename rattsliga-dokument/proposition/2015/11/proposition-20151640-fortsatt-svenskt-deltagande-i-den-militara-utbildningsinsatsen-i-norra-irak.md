# Fortsatt svenskt deltagande i den militära utbildningsinsatsen i norra Irak

![](/contentassets/261b06be2ddd4d8987316afb3f1ed956/2015_16_40.jpg?width=150&quality=85)

I propositionen föreslås att riksdagen medger att regeringen ställer en svensk väpnad styrka till förfogande till utgången av december månad 2016 för att delta i den militära utbildningsinsatsen som genomförs av koalitionen mot Isil (Islamiska staten i Irak och Levanten) i norra Irak på inbjudan av den irakiska regeringen. Det svenska bidraget utgörs av en styrka om högst 35 personer med uppgift att utbilda det irakiska försvaret i syfte att bidra till dess förmåga att stå emot Isils framryckning. Styrkan ska, om behov uppstår, kunna förstärkas tillfälligt av en styrka bestående av högst 85 personer. I propositionen redogör regeringen för situationen i Irak och för det internationella samfundets engagemang i landet. Regeringen redogör även för insatsens folkrättsliga grund samt redovisar sina överväganden för det svenska deltagandet och bidragets ekonomiska konsekvenser.

[Pressmeddelande: Svenskt bidrag till den militära utbildningsinsatsen i norra Irak](/contentassets/771eff20f38c42a296f826270b896f8c/svenskt-bidrag-till-den-militara-utbildningsinsatsen-i-norra-irak/ "Svenskt bidrag till den militära utbildningsinsatsen i norra Irak ")
