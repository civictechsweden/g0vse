# Vissa ändringar i lagen (2004:875) om särskild förvaltning av vissa elektriska anläggningar

I propositionen föreslås ett antal ändringar i lagen (2004:875\) om särskild förvaltning av vissa elektriska anläggningar med syfte att stärka möjligheterna att bedriva en effektiv tvångsförvaltning.
Förvaltaren blir skyldig att kontinuerligt pröva om förutsättningar för en effektiv tvångsförvaltning föreligger.
Nätmyndigheten får möjlighet att tillskjuta medel till förvaltningen som avser dels förvaltarens arvode, dels akuta reparationsåtgärder om sedvanlig finansiering inte förslår till dessa kostnader.
Förvaltarens arvode ska bestämmas i efterhand för varje räkenskapsår.
Nätmyndigheten får i vissa fall förordna att dess beslut ska gälla omedelbart.
Vissa beslut av nätmyndigheten får verkställas.
Nätmyndigheten får under vissa förutsättningar förelägga tredje man att fullgöra skyldigheter som annars skulle åvila nätföretaget.
Lagändringarna föreslås träda i kraft den 1 juli 2008\.
