# Tillfälliga bestämmelser om tillstånd att sända lokalradio

I propositionen föreslås att en lag med tillfälliga bestämmelser om tillstånd att sända lokalradio införs. Lagen föreslås reglera tillståndsperiodens längd och möjligheten till förlängning av sändningstillstånd.

För de tillståndshavare som fått sina tillstånd enligt lokalradiolagen (1993:120\) föreslås lagen dessutom reglera innehållet i sändningarna. Vidare föreslås att en hänvisning görs till den tillfälliga lagen i radio\- och TV\-lagen (1996:844\).

Den tillfälliga lagen och ändringen i radio\- och TV\-lagen föreslås träda i kraft den 1 juli 2008\.

Den tillfälliga lagen föreslås gälla till den 31 december 2009\.
