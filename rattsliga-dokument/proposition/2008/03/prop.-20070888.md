# Förändringar i kostnadsutjämningen för LSS-verksamhet

I propositionen föreslås vissa ändringar i kostnadsutjämningssystemet för insatser enligt lagen om stöd och service till vissa funktionshindrade, LSS. För personer som har både insatsen boende och insatsen personlig assistans föreslås att endast insatsen boende ska ingå i beräkningen av standardkostnaden. Insatsen särskilt anpassad bostad föreslås utgå ur beräkningen. Vidare föreslås att bestämmelserna om utjämning för LSS\-kostnader samlas i en enda lag, lagen om utjämning av kostnader för stöd och service för vissa funktionshindrade.
Den nya lagen börjar gälla den 1 januari 2009\.

Riksdagen fattade den 14 maj 2008 beslut om förslagen i propositionen. Läs mer om beslutet via länken i högerspalten.
