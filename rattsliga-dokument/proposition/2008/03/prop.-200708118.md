# En effektivare arbetslöshetsförsäkring

Regeringen föreslår i sin proposition "En effektivare arbetslöshetsförsäkring, prop. 2007/08:118" att den förhöjda finansieringsavgift som arbetslöshetskassorna betalar till staten ersätts med en arbetslöshetsavgift.
Avgiften ska betalas för varje kalendermånad och motsvara 33 procent av den inkomstrelaterade arbetslöshetsersättning som arbetslöshetskassan har betalat ut under månaden. De regler som gäller för arbetslöshetskassornas uttag av medlemsavgifter - för att täcka den förhöjda finansieringsavgiften - ska också gälla arbetslöshetsavgiften.
Det innebär att en arbetslöshetskassa inte får ta ut medlemsavgift för att täcka arbetslöshetsavgiften av arbetslösa medlemmar. Inte heller får kassan ta ut mer än 300 kronor per månad i avgift av övriga medlemmar.
I propositionen finns fler förslag om ändringar. Definitionen av vem som är arbetslös ska utvidgas och reglerna om handlingsoffentlighet och sekretess blir i vissa fall tillämpliga på arbetslöshetskassornas verksamhet i ärende om medlemsavgift. Dessutom kommer en ny regel om sekretess om enskilds personliga förhållanden att införas i sekretesslagen.
Ytterligare ett förslag är att karensvillkoret i arbetslöshetsförsäkringen utökas från fem till sju dagar.
Samtliga ändringar föreslås träda i kraft den 1 juli 2008 utom ändringen i karensvillkoret; den föreslås träda i kraft den 7 juli 2008.
Det föreslås också att definitionen av vem som är arbetslös - och som därmed inte behöver betala medlemsavgift som avser att täcka arbetslöshetsavgift - ska utvidgas på visst sätt.
Vidare föreslås att reglerna om handlingsoffentlighet och sekretess görs tillämpliga på arbetslöshetskassornas verksamhet i ärenden om medlemsavgift för arbetslös medlem samt att en ny regel om sekretess i sådana ärenden för uppgift om enskilds personliga förhållanden förs in i sekretesslagen.
Därutöver föreslås att karensvillkoret i arbetslöshetsförsäkringen utökas från fem till sju dagar.
Ändringarna föreslås träda i kraft den 1 juli 2008 utom i fråga om karensvillkoret som föreslås träda i kraft den 7 juli 2008.
