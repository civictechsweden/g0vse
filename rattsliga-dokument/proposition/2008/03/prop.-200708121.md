# Nedsatt koldioxidskatt för bränslen som förbrukas i anläggningar som omfattas av EU:s handel med utsläppsrätter

I propositionen föreslås att koldioxidskatten sänks med 6 procentenheter på bränslen i industri- och kraftvärmeanläggningar som omfattas av EU:s system för handel med utsläppsrätter. Motsvarande nedsättning föreslås även för bränslen som förbrukas i övriga värmeanläggningar inom handelssystemet.
I propositionen behandlas också vissa lagtekniska ändringar som ska göra reglerna kring i synnerhet kraftvärmebeskattningen mer lättillgängliga och överskådliga. Ändringarna föreslås träda i kraft den 1 juli 2008.
Riksdagen röstade igenom förslagen i propositionen den 12 juni 2008. Läs mer om beslutet via länken i högerspalten.
