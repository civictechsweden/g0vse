# Ändring i det nordiska skatteavtalet

I propositionen föreslås att riksdagen godkänner ett protokoll om ändring i avtalet mellan de nordiska länderna för att undvika dubbelbeskattning beträffande skatter på inkomst och på förmögenhet, samt antar en lag om ändring i lagen om dubbelbeskattningsavtal mellan de nordiska länderna.
Protokollet innebär vissa ändringar i det nordiska skatteavtalet avseende i huvudsak beskattning av kapitalvinster, utdelning, inkomst av arbete som utförs ombord på flygplan och pensioner.
De nya bestämmelserna föreslås träda i kraft den dag regeringen bestämmer.
Riksdagen röstade ja till förslagen i propositionen den 12 juni 2008. Läs mer om beslutet via länken i högerspalten.
