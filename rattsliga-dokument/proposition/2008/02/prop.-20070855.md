# Nya skatteregler för pensionsförsäkring, m.m.

Propositionen innehåller förslag till ändringar av skattereglerna för pensionsförsäkring. Syftet är att anpassa den svenska lagstiftningen till EG\-rätten samtidigt som de ska förhindra skatteflykt. De huvudsakliga förslagen är:
\- Etableringskravet för pensionsförsäkringar ska utvidgas till att avse försäkringar meddelade i alla EES\-länder.
\- Skattekontrollen av pensionsförsäkringar stärks.
\- Flyttstoppet för pensionsförsäkringar hävs från den 1 maj 2008\.
\- Avskattningsregeln skärps.
\- Möjligheten att teckna kapitalpension försvinner.

Propositionen innehåller även förslag gällande ansökningar om skattereduktion för utgifter för hushållstjänster. Förslaget innebär att sista dag för att ansöka flyttas fram, så att man kan lämna sin ansökan samtidigt som sin deklaration. Förslaget kommer att gälla redan för de ansökningar som ska ges in 2008\.

Riksdagen röstade den 9 april 2008 igenom båda förslagen i propositionen. Läs mer om beslutet på riksdagens webbplats (länk i högerspalten).
