# Betalning av vägavgift

I propositionen föreslås att vägavgiftsbevis, den värdehandling som visar att vägavgiften betalats, inte längre ska utfärdas. Bakgrunden är att det har upphandlats ett nytt betalningssystem och en central databas där registrering av betald vägavgift kommer att ske. All information som nu finns på vägavgiftsbevisen kommer istället att finnas i databasen, vilket gör att bevisen inte längre behövs vid kontroller. I samband med att databasen börjar användas kan vägavgiftsbevisen slopas.
Riksdagen röstade den 14 maj 2008 igenom regeringens förslag. Läs mer om beslutet via länken i högerspalten.
