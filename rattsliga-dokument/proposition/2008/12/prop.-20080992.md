# Ändringar i lagen (2003:113) om elcertifikat- tilldelningsprinciper och förhandsbesked

Åtskilliga produktionsanläggningar fasas ut ur elcertifikatsystemet vid utgången av år 2012 eller år 2014\. Det är angeläget att det finns ett tydligt regelverk som gör det möjligt att investera i kapacitetsökningar som ger en ökad förnybar elproduktion i dessa anläggningar. I propositionen föreslås därför ändringar i lagen (2003:113\) om elcertifikat som syftar till att även fortsättningsvis stimulera en ökad produktion av el från förnybara energikällor och ge företagen möjlighet att få ett bättre beslutsunderlag inför nya investeringar i anläggningar för förnybar elproduktion.
