# Överlåtelse av aktier i Venantius AB till AB Svensk Exportkredit samt åtgärder för förstärkt utlåning från AB Svensk Exportkredi

Regeringen föreslår att riksdagen bemyndigar regeringen att överlåta statens aktier i Venantius AB till AB Svensk Exportkredit, tilldela AB Svensk Exportkredit ett kapitaltillskott om högst 3 miljarder kronor, tilldela Almi Företagspartner AB ett kapitaltillskott om högst 2 miljarder kronor samt att för 2008 höja ramen för utgiftsområde 24 Näringsliv med 5 miljarder kronor och öka det under utgiftsområde 24 Näringsliv upp-förda anslaget 38:18 Kapitalinsatser i statliga bolag med detta belopp. Vidare föreslås att regeringen bemyndigas att vidta de åtgärder i övrigt som krävs för att genomföra överföringen av statens aktier i Venantius AB till AB Svensk Exportkredit.
