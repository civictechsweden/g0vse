# Leveranser av fartygsbränsle till havs i vissa fall

I propositionen föreslås att det införs särskilda bestämmelser om flyttningar av beskattat bränsle för proviantering till havs.

Förslagen innebär att den som får ett godkännande av Skatteverket även fortsättningsvis kan få återbetalning av skatt vid leveranser av vissa bränslen med fartyg för förbrukning i skepp utanför Sverige på motsvarande grunder som enligt nuvarande bestämmelser. Det föreslås vidare en möjlighet att i dessa fall inte använda förfarandet för beskattade varor.

Förslagen föreslås träda i kraft den 1 januari 2023 vad gäller ansökan om godkännande för särskild hantering av proviantering till havs och i övrigt i huvudsak den 13 februari 2023.
