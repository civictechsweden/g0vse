# Justerade åldersgränser i pensionssystemet och i kringliggande system

Regeringen föreslår att de pensionsrelaterade åldersgränserna i pensionssystemet och i angränsande trygghetssystem höjs med ett år 2023\. Från och med 2026 knyts åldersgränserna till riktåldern för pension.

Regeringen föreslår att vissa åldersgränser i skatte\- och socialavgiftssystemet på motsvarande sätt höjs med ett år 2023 och från och med 2026 motsvara riktåldern för pension.

Lagändringarna i pensionssystemet och i angränsande trygghetssystem avseende 2023 föreslås träda i kraft den 1 december 2022 respektive den 1 januari 2023\.

Lagändringarna i samma system avseende 2026 föreslås träda i kraft den 1 december 2025 respektive den 1 januari 2026\.

Lagändringarna i skatte\- och avgiftssystemet föreslås träda i kraft den 1 januari 2023 respektive den 1 januari 2026\.

Förslagen bygger på Pensionsgruppens överenskommelse från den 14 december 2017\.
