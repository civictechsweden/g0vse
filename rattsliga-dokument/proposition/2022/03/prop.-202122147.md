# Ursprungsgarantier – genomförande av det omarbetade förnybartdirektivet

I propositionen föreslås att den som producerar gas, kyla och värme ska kunna få ursprungsgarantier utfärdade på samma sätt som i dag gäller för producenter av el. Regeringen eller den myndighet som regeringen bestämmer ska med stöd av ett bemyndigande i lagen få meddela föreskrifter om bl.a. utfärdande, överföring och annullering av ursprungsgarantier.

Vidare föreslås att ursprungsgarantier från ett tredjeland ska erkännas
under vissa förutsättningar och att tillsynsmyndigheten ska kunna besluta
förelägganden som får förenas med vite om inte bestämmelserna i lagen
och i anslutande föreskrifter följs. Förelägganden som har förenats med
vite ska kunna överklagas. De föreslagna lagändringarna är i huvudsak
föranledda av artikel 19 i Europaparlamentets och rådets direktiv (EU)
2018/2001 av den 11 december 2018 om främjande av användningen av
energi från förnybara energikällor.

Lagändringarna föreslås i huvudsak träda i kraft den dag som regeringen
bestämmer.
