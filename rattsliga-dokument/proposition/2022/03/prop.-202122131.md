# Nytt regelverk för kvalificerade säkerhetsärenden

Arbetet mot terrorism är en högt prioriterad fråga för regeringen. Regeringen föreslår därför en mer ändamålsenlig, effektiv och överskådlig reglering när det gäller de utlänningar som utgör kvalificerade hot mot Sveriges säkerhet. Den nya regleringen är samtidigt förenlig med ett väl fungerande skydd för grundläggande fri\- och rättigheter.

I den nya lagen föreslår regeringen därför bland annat

* utvidgade möjligheter att utvisa utlänningar som utgör kvalificerade
hot mot Sveriges säkerhet,
* att det ställs utökade krav på muntlig handläggning i utvisningsärenden och att det införs en möjlighet för utlänningar att få verkställda utvisningsbeslut upphävda,
* att förutsättningarna för att få ta en utlänning i förvar enligt den nya lagen förtydligas,
* att fler tvångsmedel ska få användas och att kraven för att få ett tillstånd till hemliga tvångsmedel sänks,
* att anmälningsskyldigheten ska bli mer ingripande och i ett sådant beslut ska en utlänning i fortsättningen också kunna förbjudas att lämna ett bestämt vistelseområde,
* att kraven ska skärpas för de som ska förordnas till offentliga biträden, och
* att straffen skärps för flera av brotten i den nya lagen.

Det ska också tydligare framgå att brotten är av sådan art att påföljden
normalt bör vara fängelse.

Den nya lagen och övriga lagändringar föreslås träda i kraft den 1 juli
2022\.
