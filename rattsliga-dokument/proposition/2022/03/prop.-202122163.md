# Bättre villkor för kommersiell radio

Regeringen lämnar förslag som förbättrar villkoren för kommersiell radio. Annonsreglerna för kommersiell radio i radio\- och tv\-lagen (2010:696\) föreslås bli flexiblare och den högsta tillåtna tiden för annonser blir densamma som gäller för tv. Det föreslås också en ny tillfällig lag för att
kunna synkronisera nuvarande tillståndsperioder för analog och digital kommersiell radio. Den tillfälliga lagen ger tillståndshavarna möjlighet att förlänga sina tillstånd för digital kommersiell radio så att de löper ut samtidigt som nuvarande tillstånd för analog kommersiell radio.

Regeringen föreslår vidare att de tillstånd att sända tv och sökbar text\-tv
som meddelas av Myndigheten för press, radio och tv ska gälla i åtta år i
stället för sex år. Dessutom föreslås bestämmelserna om återkallelse av
tillstånd vid överträdelser av radio\- och tv\-lagens regler om produktplacering, sponsring, reklam och andra annonser ändras för att åstadkomma en mer proportionerlig koppling mellan arten av överträdelse och sanktionen.

Den nya lagen och ändringarna i radio\- och tv\-lagen föreslås träda i kraft
den 1 juli 2022\.
