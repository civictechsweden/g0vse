# Hårdare regler för nya nikotinprodukter

Regeringen föreslår en ny lag om tobaksfria nikotinprodukter. Lagen innehåller bestämmelser om produktanmälan, produktkrav, försäljning och marknadsföring av tobaksfria nikotinprodukter och ska begränsa hälsorisker och olägenheter som är förenade med bruk av sådana produkter.

Förslagen har utformats för att även omfatta nikotinprodukter som ännu inte har utvecklats.

### Lagar förtydligas

Regeringen föreslår att lagen om tobak och liknande produkter samt radio\- och tv\-lagen förtydligas.

### Tillsatser i E\-vätskor förbjuds

Regeringen föreslår även ett förbud mot tillsatser i e\-vätskor som leder till en tydligt märkbar doft eller smak av annat än tobak.
