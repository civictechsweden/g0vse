# Ändrade övergångsbestämmelser när det gäller medicintekniska produkter för in vitro-diagnostik

Regeringen föreslår att lagen med kompletterande bestämmelser till EU:s förordning om medicin-tekniska produkter ändras. Detta till följd av Europaparlamentets och rådets beslut om att ändra övergångsbestämmelserna för vissa medicintekniska produkter för in vitro-diagnostik och senarelägga tillämpningen av villkoren för egentillverkade medicin-tekniska produkter för in vitro-diagnostik.

Regeringen föreslår också en ändring för de produkter som anges i EU-förordningen om medicintekniska produkter och som ska omfattas av lagen med kompletterande bestämmelser till EU:s förordningar om medicintekniska produkter.
