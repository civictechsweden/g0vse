# Svenskt deltagande i Förenta nationernas stabiliseringsinsats i Mali

I propositionen föreslås att riksdagen medger att Sverige, i syfte att på ett
ordnat sätt avveckla det svenska förbandsbidraget till Förenta nationernas
stabiliseringsinsats i Mali (Minusma), fortsätter att ställa en svensk väpnad
styrka till förfogande i Mali till och med den 30 juni 2023, under
förutsättning att det även fortsättningsvis finns ett giltigt mandat för
styrkan enligt beslut av FN:s säkerhetsråd.

I propositionen redogör regeringen för insatsens folkrättsliga grund och
sina överväganden inför en avveckling av det svenska bidraget.
Regeringen redogör även för bidragets ekonomiska konsekvenser.
