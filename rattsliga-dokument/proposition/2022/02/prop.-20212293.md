# Begränsning av avdragsrätten för underskott från tidigare år

I propositionen föreslås en särskild begränsningsregel som innebär att möjligheten att dra av tidigare års underskott efter en ägarförändring upphör i sin helhet om underskotten har utgjort det övervägande skälet till att ägarförändringen har skett.

Bedömningen av om underskotten har utgjort det övervägande skälet till ägarförändringen ska göras med hänsyn till omständigheterna. Det ska särskilt beaktas om det i förvärvet inte har ingått något företag som innehar andra tillgångar eller rättigheter än kontanter och fordringar på företag som ingick i samma koncern som underskottsföretaget före ägarförändringen, eller något företag som bedriver rörelse. Syftet med bestämmelserna är att motverka handel med underskottsföretag och att beloppsspärren kringgås.

De nya bestämmelserna föreslås träda i kraft den 1 maj 2022 och
tillämpas vid ägarförändringar som sker efter den 10 juni 2021. Förslaget har den 10 juni 2021 aviserats i en skrivelse till riksdagen
(skr. 2020/21:212). Regeringen anser att det finns särskilda skäl för att
med stöd av undantagsbestämmelsen i 2 kap. 10 § andra stycket
regeringsformen tillämpa de föreslagna bestämmelserna från och med
dagen efter det att skrivelsen har överlämnats till riksdagen, dvs. från och med den 11 juni 2021.
