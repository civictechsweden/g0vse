# Tillträdesförbud till badanläggningar och bibliotek

Alla ska kunna känna sig trygga på allmänna platser. På vissa bad­anlägg­ningar och bibliotek finns dock problem med bl.a. brotts­lighet, som påverkar såväl perso­nalens arbets­miljö som besökares möjlig­heter att ta del av verk­sam­heten på ett tryggt och ostört sätt.

Regeringen föreslår därför att det införs en möjlighet att besluta om till­trädes­förbud till dessa platser. Ett sådant tillträdes­förbud ska grundas på en bedöm­ning av risken för brott och allvarliga trakas­serier samt, för biblio­tekens del, risken för vissa ordnings­störningar. Regleringen tas in i den lag som reglerar tillträdes­förbud till butik. Lagen ska benämnas lagen om till­trädes­förbud till butiker, bad­anlägg­ningar och bibliotek.

Lagändringarna föreslås träda i kraft den 1 juli 2022.
