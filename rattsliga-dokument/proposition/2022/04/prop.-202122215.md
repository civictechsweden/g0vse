# En ny lag om företagsrekonstruktion

Det är viktigt att företag som i grunden är livs­kraftiga, men som har drab­bats av ekono­miska svårig­heter, kan få hjälp att rekon­struera sin verk­samhet innan krisen har blivit så djup att en konkurs är ound­viklig. För att få till stånd ett mer effektivt och ända­måls­enligt rekon­struktions­förfarande föreslår regeringen en ny lag om företags­rekon­struktion.

Regeringen föreslår att inte bara en ekono­misk upp­görelse, utan även de andra åtgär­der som behövs för att komma till rätta med ett före­tags ekono­miska problem ska kunna fast­ställas i en rekonst­ruktions­plan med bindande verkan. Vidare föreslår reger­ingen en skärp­ning av det så kallade livs­krafts­testet – det test som används för att bedöma chans­erna att säkra den fortsatta verksamheten genom en rekonstruktion – och en rätt för den som är i rekonst­ruktion att säga upp varaktiga avtal i förtid, till exempel ett kost­samt hyres­avtal.

Det nya rekonst­ruktions­för­farandet kommer i många fall att innefatta pröv­ning av frågor som är mer kompli­cerade än i dagens företags­rekon­struk­tioner. För att säker­ställa höga krav på kvalitet och effekt­ivitet föreslår reger­ingen att kraven på rekonst­ruktörer skärps och att rekonst­ruktörerna
ställs under tillsyn. Vidare skapas förut­sätt­ningar att koncen­trera hand­lägg­ningen av rekon­struktions­ärenden till färre tings­rätter än i dag.

Förslagen i proposi­tionen genomför EU:s insolvens­direktiv.

Den nya lagen och lag­änd­ringarna föreslås träda i kraft den 1 augusti 2022\.
