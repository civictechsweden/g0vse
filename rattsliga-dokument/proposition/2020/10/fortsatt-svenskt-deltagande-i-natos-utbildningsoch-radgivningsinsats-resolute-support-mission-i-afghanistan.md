# Fortsatt svenskt deltagande i Natos utbildnings- och rådgivningsinsats Resolute Support Mission i Afghanistan

I propositionen föreslås att riksdagen medger att regeringen ställer en
svensk väpnad styrka till förfogande för deltagande i Natos utbildnings- och
rådgivningsinsats Resolute Support Mission (RSM) i Afghanistan till
och med den 31 december 2021. Det svenska styrkebidraget ska bestå av
högst 50 personer på plats. Om situationen så kräver, ska det finnas
möjlighet att utöver själva styrkebidraget tillföra en tillfällig förstärknings- och
evakueringsstyrka om högst 150 personer. Under förutsättning att
tidsplanen som indikeras av det avtal som ingåtts mellan USA och
talibanrörelsen håller, kommer det svenska bidraget ha beredskap att
avveckla sin närvaro under 2021 i samråd med insatsens ledning, Nato och
partnerländer.
