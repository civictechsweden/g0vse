# Avgifter vid återköp och flytt av fond- och depåförsäkringar

I propositionen föreslås nya avgiftsregler vid återköp och flytt av fond- och depåförsäkring som innebär att försäkringsföretagens återköps- och flyttavgifter sänks kraftigt.

Bland annat föreslås att:

* försäkringsföretag ska endast få ta ut avgift för de direkta kostnaderna för den administrativa hanteringen av återköpet eller flytten,
* avgiften ska högst få uppgå till ca 600 kronor år 2021 (med årlig indexuppräkning kopplad till prisbasbeloppet),
* om försäkringens värde uppgår till högst ett prisbasbelopp ska försäkringsföretaget inte få ta ut någon avgift.

Frågan om en utvidgad flytträtt för fond- och depåförsäkringar tecknade före den 1 juli 2007 hanteras inte i propositionen utan utreds vidare inom Regeringskansliet.

De nya reglerna föreslås träda i kraft den 1 april 2021.
