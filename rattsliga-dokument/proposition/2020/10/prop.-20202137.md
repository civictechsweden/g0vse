# Skattereduktion för förvärvsinkomster och utvidgad tidsgräns för expertskatt

I propositionen föreslås att det införs en skattereduktion för fysiska personer med förvärvsinkomster. Skattereduktionen föreslås som huvudregel vara 1 500 kronor för 2021 och ges till personer med en
beskattningsbar förvärvsinkomst som är högre än 40 000 kronor per år.

I propositionen föreslås även att skattelättnaden för experter, forskare och andra nyckelpersoner utvidgas från att gälla under de tre första åren av den tidsbegränsade vistelsen i Sverige till att i stället gälla under högst fem år räknat från den dag vistelsen i Sverige påbörjades.

Lagändringarna föreslås träda i kraft den 1 januari 2021\.
