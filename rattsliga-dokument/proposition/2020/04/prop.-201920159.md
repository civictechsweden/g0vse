# Kompletterande bestämmelser till EU:s plattformsförordning

Regeringen föreslår en ny lag med kompletterande bestämmelser till EU:s plattformsförordning. Lagen innehåller bestämmelser om ansvarig myndighet för att förordningen följs och talan om förbud eller åläggande.

Vidare föreslås att lagen om patent\- och marknadsdomstolar ändras. Ändringen innebär att Patent\- och marknadsdomstolen ska handlägga mål och ärenden enligt det som föreskrivs i den föreslagna lagen med kompletterande bestämmelser till EU:s plattformsförordning. Den nya lagen och lagändringen ska träda i kraft den 12 juli 2020\.
