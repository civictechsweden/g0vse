# Senarelagt införande av nationell läkemedelslista och bastjänstgöring för läkare

Regeringen föreslår att införandet av lagen om nationell läkemedelslista och reformen bastjänstgöring för läkare senareläggs. Detta med anledning av utbrottet av covid-19.

Regeringen föreslår även att de följdändringar som sedan tidigare beslutats i andra lagar får träda i kraft senare.

Följden blir också att lagen om receptregister behöver ändras och övergångsbestämmelserna till lagen om nationell läkemedelslista kompletteras.
