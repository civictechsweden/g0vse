# Genomförande av EU:s ändringsdirektiv om byggnaders energiprestanda

I propositionen föreslås ett tekniskt egenskapskrav i fråga om laddning av
elfordon för vissa byggnader. Vidare föreslås att det införs krav på inspektion
av uppvärmnings- och luftkonditioneringssystem för de byggnader där systemet
för rumsuppvärmning eller luftkonditionering har en nominell effekt som överstiger 70 kilowatt. Regeringen eller den myndighet som regeringen bestämmer föreslås få meddela föreskrifter om krav i fråga om laddning av elfordon för vissa byggnader och krav på inspektioner av uppvärmnings- och luftkonditioneringssystem som alltid ska uppfyllas. Lagändringarna föreslås träda i kraft den 15 maj 2020.
