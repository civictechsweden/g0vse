# Förutsättningar för etableringsjobb och vissa frågor om kontroll inom den arbetsmarknadspolitiska verksamheten

I propositionen föreslås lagändringar för att skapa förutsättningar för att införa en ersättning som riktar sig till individer som anställs i en kommande ny form av subventionerad anställning, s.k. etableringsjobb. Det föreslås ändringar i socialförsäkringsbalken, lagen (1997:238\) om arbetslöshetsförsäkring, lagen (1998:676\) om statlig ålderspensionsavgift och lagen (2000:625\) om arbetsmarknadspolitiska program.

Det lämnas också förslag som syftar till att förbättra förutsättningarna
för att stärka kontrollfunktionen och motverka felaktiga utbetalningar
inom den arbetsmarknadspolitiska verksamheten. Det föreslås en ny lag om skyldighet för kreditinstitut och försäkringsgivare att lämna vissa uppgifter till Arbetsförmedlingen och en ändring i lagen (2002:546\) om behandling av personuppgifter i den arbetsmarknadspolitiska verksamheten.

Därutöver föreslås ändringar i lagen (1999:591\) om kreditering på skattekonto av vissa stöd beslutade av den offentliga arbetsförmedlingen och Trafikverket och en följdändring i arbetsmiljölagen (1977:1160\). Lagen (2006:1494\) om kreditering på skattekonto av stimulans till arbetsgivare för nystartsjobb föreslås upphävas.

Den nya lagen och lagändringarna föreslås träda i kraft den 1 oktober
2020\.
