# Extra ändringsbudget för 2020 – Förlängd rätt  till ersättning för riskgrupper

I denna proposition lämnar regeringen förslag till ytterligare en ändring i
statens budget för 2020 för att omhänderta effekterna i samhället av spridningen av sjukdomen covid\-19\.

Regeringen avser att utöka antalet ersättningsberättigade dagar inom de tillfälliga förmånerna viss sjukpenning i förebyggande syfte, viss smittbärarpenning och viss tillfällig föräldrapenning, från 90 till högst 184\. Det föreslås att medel som motsvarar kostnadsökningen för sjukpenning i förebyggande syfte tillförs berört anslag.
