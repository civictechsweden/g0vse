# Ny ordning för prövning av ärenden som rör statligt personskadeskydd

Regeringen föreslår ändringar i socialförsäkringsbalken. Ändringarna ska effektivisera prövningen av rätten till ersättning dels för ekonomisk skada från personskadeskyddet enligt socialförsäkringsbalken, dels för ideell skada enligt lagen om statlig ersättning vid ideell skada m. m.

Förslaget innebär att Försäkringskassan eller Pensionsmyndigheten bara ska göra en skadeprövning då det behövs för att bestämma ersättning enligt socialförsäkringsbalken.

Den myndighet som ansvarar för beslut om ersättning enligt lagen om statlig ersättning vid ideell skada m.m. eller den utbildningsansvariga myndighet som handlägger ett rehabiliteringsärende enligt lagen om totalförsvarsplikt ska dock kunna begära att Försäkringskassan eller Pensionsmyndigheten gör en skadeprövning.

Genom den föreslagna ordningen kommer Försäkringskassan och Pensionsmyndigheten inte längre att vara skyldiga att göra en skadeprövning i samtliga ärenden som anmäls inom ramen för det statliga personskadeskyddet.

Lagändringen föreslås träda i kraft den 1 april 2025.
