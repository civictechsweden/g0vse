# En ny ordning för asylsökandes boende

I Sverige bor asylsökande i eget boende i en utsträckning som saknar
motsvarighet i andra jämförbara länder. Detta är förenat med betydande
negativa konsekvenser både för de asylsökande och för samhället. I
propositionen föreslås därför lagändringar som syftar till att åstadkomma
en ny ordning för asylsökandes boende, där utgångspunkten är att
asylsökande ska bo på Migrationsverkets boenden i stället för att ordna
boende på egen hand.

Förslagen innebär bl.a. att

* asylsökande som huvudregel endast ska ha rätt till ekonomiskt bistånd
under asyltiden om de bor enbart på den plats på ett asylboende som
de har tilldelats,
* Migrationsverket får möjlighet att undersöka asylsökandes boendeoch
förvaringsutrymmen på asylboendena, i syfte att kontrollera att
asylsökanden bor på den tilldelade boendeplatsen,
* en ansökan om uppehållstillstånd får betraktas som återkallad för
asylsökande som inte bor på ett asylboende och inte håller
Migrationsverket underrättat om sin bostadsadress.

Det föreslås också en lagreglerad skyldighet för asylsökande att delta i
samhällsintroduktion.

Lagändringarna föreslås träda i kraft den 1 mars 2025\.
