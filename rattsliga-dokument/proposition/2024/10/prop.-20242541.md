# Avskildhet i anslutning till dygnsvilan

Propositionen innehåller förslag som ska öka tryggheten och säkerheten på Statens institutionsstyrelses (SiS) särskilda ungdomshem.

Regeringen föreslår:

* att SiS ska få möjlighet att i vissa fall hålla barn och unga i avskildhet i anslutning till dygnsvilan. Detta om det är nödvändigt med hänsyn till ordningen eller säkerheten på det särskilda ungdomshemmet eller för att förhindra att barnet eller ungdomen avviker från hemmet.

Möjligheten avser  barn och unga som vårdas med stöd av lagen med särskilda bestämmelser om vård av unga på en låsbar enhet på ett särskilt ungdomshem med förhöjd säkerhetsnivå eller avtjänar sluten ungdomsvård enligt lagen om verkställighet av sluten ungdomsvård.

Lagändringarna föreslås träda i kraft den 15 december 2024\.
