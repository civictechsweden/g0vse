# Europeiska gröna obligationer

EU:s förordning om europeiska gröna obligationer ska börja tillämpas den 21 december 2024\. Förordningen innebär att det införs en frivillig standard för obligationer som har miljömässigt hållbara mål. Syftet är att förhindra så kallad grönmålning och utnyttja den inre marknaden för att uppnå unionens klimat\- och miljömål.

EU\-förordningen förutsätter att vissa nationella lagstiftningsåtgärder vidtas och i denna proposition föreslås därför en ny lag med kompletterande bestämmelser till förordningen. Den nya lagen innehåller bestämmelser om bland annat Finansinspektionens tillsyns\- och utredningsbefogenheter, ingripanden vid överträdelser av EU\-förordningen och avgifter för att bekosta Finansinspektionens verksamhet enligt den lagen.

Den nya lagen föreslås träda i kraft den 21 december 2024\.
