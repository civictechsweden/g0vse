# Uppgifter som ska lämnas i samband med arbetsgivardeklarationen

I propositionen föreslås att uppgifter om frånvaro ska lämnas i samband med arbetsgivardeklarationen. Det gäller när frånvaron uppges vara sådan att den kan ge rätt till föräldrapenning eller tillfällig föräldrapenning. Uppgifterna ska användas i Försäkringskassans kontroll av dessa föräldrapenningsförmåner.

Förslaget innebär att uppgifterna tas emot av Skatteverket som sedan lämnar över uppgifterna till Försäkringskassan. Det föreslås också en kompletterande sekretessbestämmelse för de uppgifter om frånvaro från arbetet på grund av vård av barn som hos Försäkringskassan förekommer i något annat sammanhang än i ett ärende.

De nya bestämmelserna föreslås träda i kraft den 1 januari 2025\.
