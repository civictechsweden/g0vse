# Ny tullbefogenhetslag

I propositionen föreslås att Tullverkets och tulltjänstemäns befogenheter samlas i en ny lag, tullbefogenhetslagen. Därutöver föreslås tulltjänstemän få nya eller utvidgade befogenheter inom kontrollverksamheten och den brottsbekämpande verksamheten.

Nödvändiga följdändringar görs. Det föreslås bl.a. följande:

* Tulltjänstemän får rätt att använda våld i fler situationer.
* Tulltjänstemän får en utökad rätt att stoppa fordon.
* Tulltjänstemän får ökade möjligheter att skyddsvisitera i kontrollverksamheten.
* Tulltjänstemän får rätt att avlägsna ordningsstörande personer från en kontrollplats.
* Tulltjänstemän får öppna försändelser i fler fall än i dag.
* Tulltjänstemän får stänga av områden vid den inre gränsen.
* Tulltjänstemän får större möjligheter att leda förundersökning.
* Tullåklagare får föra talan om fler brott.
* Tulltjänstemän ges ökade möjligheter att biträda åklagare och andra brottsbekämpande myndigheter.
* Tullverket får ökade möjligheter till revision utan att informera om revisionen i förväg.
* Tullverket ges ökad tillgång till bokningsuppgifter.

Lagändringarna föreslås träda i kraft den 7 november 2024.
