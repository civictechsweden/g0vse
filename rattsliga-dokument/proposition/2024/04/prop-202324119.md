# Statens stöd till trossamfund och civilsamhället

Regeringen föreslår att en ny lag om statsbidrag till trossamfund ska införas. Den nya lagen ska innehålla bestämmelser om när ett annat trossamfund än Svenska kyrkan är berättigat till statsbidrag.

Regeringen föreslår:

* att nu gällande lag om stöd till trossamfund upphävs,
* att definitionen av trossamfund i lagen om trossamfund ändras och att det införs nya bestämmelser om statlig avgiftshjälp till andra trossamfund än Svenska kyrkan,
* att ett demokrativillkor ska gälla för stöd ur Allmänna arvsfonden enligt lagen om Allmänna arvsfonden och för stöd till trossamfund. Regeringen  bedömer även att ett likalydande demokrativillkor bör gälla för övrig statlig bidragsgivning till civilsamhället, om det inte är obehövligt. Likalydande demokrativillkor bör föras in i de förordningar som reglerar övriga villkor för att lämna bidrag.
* att en ny lag om personuppgiftsbehandling och en ny bestämmelse om sekretess införs i offentlighets- och sekretesslagen.

De nya lagarna och lagändringarna föreslås träda i kraft den 1 januari 2025.
