# Partnerskapsavtal mellan Europeiska unionen och dess medlemsstater och medlemmarna i organisationen för stater i Afrika, Karibien och Stillahavsområdet

I propositionen föreslås att riksdagen godkänner partnerskapsavtalet mellan å ena sidan Europeiska unionen och dess medlemsstater och å andra sidan medlemmarna i organisationen för stater i Afrika, Karibien och Stillahavsområdet (OSAKS), här benämnt Samoaavtalet.

Samoaavtalet utgör den juridiska basen för EU:s samarbete med länder i
Afrika, Karibien och Stillahavsområdet (AKS) och ska gälla i minst 20 år.Samoaavtalet ersätter det tidigare Cotonouavtalet och syftar till att stärka
kapaciteten för EU och medlemmarna i OSAKS att tillsammans bemöta
globala utmaningar. Samoaavtalet innehåller gemensamma principer och
fastställer gemensamma prioriterade områden.
