# En tydligare bestämmelse om hets mot folkgrupp

Samhället har ett ansvar för att kunskap om Förintelsen och andra folkmord förs vidare och för att hindra att något liknande sker igen. I Sverige finns ett starkt straffrättsligt skydd mot hatpropaganda som har rasistiska grunder. Det finns dock anledning att i lagstiftningen ge ännu tydligare uttryck för samhällets avståndstagande från bl.a. förnekande av Förintelsen.

Regeringen föreslår därför att bestämmelserna om hets mot folkgrupp i tryckfrihetsförordningen och brottsbalken förtydligas och att tillämpningsområdet utvidgas i viss mån på så sätt att

* förnekelse av Förintelsen och vissa andra internationella brott uttryckligen
kriminaliseras,
* det av lagtexten tydligt framgår att regleringen omfattar uppmaning till
våld, och
* enskilda personer i de skyddade grupperna ges skydd och därigenom
målsägandestatus och rätt till skadestånd.

Lagändringarna föreslås träda i kraft den 1 juli 2024 i brottsbalken och
den 1 januari 2027 i tryckfrihetsförordningen.
