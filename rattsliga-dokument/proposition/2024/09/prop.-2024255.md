# En rätt för licenshavare att behandla uppgifter om lagöverträdelser

I denna proposition föreslår regeringen att det ska införas en rätt för licenshavare med licens för vadhållning enligt 8 kap. spellagen (2018:1138) att för vissa ändamål behandla uppgifter om att någon kan ha begått ett visst brott.

Det föreslås vara tillåtet att behandla sådana personuppgifter om det är nödvändigt för att granska ett spel om pengar i syfte att upptäcka fusk, bedrägeri och annan brottslig verksamhet, för att kontrollera och rapportera avvikande spelmönster och misstankar om manipulation av resultat inom sport med avseende på vadhållning samt för att kontrollera och rapportera om en spelare deltagit i vadhållning i strid med idrottens regelverk om matchfixning.

Lagändringen föreslås träda i kraft den 1 februari 2025.
