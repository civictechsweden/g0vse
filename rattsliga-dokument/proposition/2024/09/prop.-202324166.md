# Ändring av ikraftträdande av bestämmelser i skollagen om det nationella professionsprogrammet

Propositionen innehåller ett förslag till lag om ändring i lagen (2023:393)
om ändring i skollagen (2010:800), som innebär att tidpunkten för
ikraftträdande av de bestämmelser i skollagen som avser det nationella
professionsprogrammet för rektorer, lärare och förskollärare inom
skolväsendet och annan kompetensutveckling senareläggs.

I stället för den 1 januari 2025 föreslås bestämmelserna träda i kraft den 1 september 2025. I propositionen lämnas också förslag på vissa författningstekniska ändringar.
