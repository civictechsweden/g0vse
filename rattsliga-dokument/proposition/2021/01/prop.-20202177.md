# Extra ändringsbudget för 2021 – Stöd till företag, medel för vaccinering och andra åtgärder med anledning av coronaviruset

I denna proposition lämnar regeringen förslag till ytterligare åtgärder med anledning av spridningen av sjukdomen covid\-19\.

I propositionen lämnas förslag om en fortsatt möjlighet för regeringen
eller den myndighet som regeringen bestämmer att meddela föreskrifter om undantag från begränsningen av företagares möjlighet att få arbetslöshetsersättning vid upprepade uppehåll i näringsverksamheten, den s.k. femårsregeln. Lagändringen föreslås träda i kraft den 22 februari 2021\.

Propositionen innehåller också förslag om att anståndstiden för s.k.
tillfälliga anstånd med inbetalning av skatt efter ansökan ska kunna
förlängas med som längst ett år, och att anstånd ska kunna beviljas för fler redovisningsperioder. Dessa lagändringar föreslås träda i kraft den
5 februari 2021\.

Slutligen innehåller propositionen förslag till ändringar i statens budget
för 2021\. Bland annat föreslås att medel tillförs för nya och utökade stöd till företag samt för åtgärder som rör fortsatt testning för och vaccinering mot covid\-19\.
