# Avgift för intyg om godkänd bastjänstgöring

Regeringen föreslår två nya bemyndiganden i patientsäkerhetslagen. Det ena ger regeringen möjlighet att besluta om att ta ut en avgift för att utfärda intyg om godkänd bastjänstgöring. Det andra ger regeringen, eller den myndighet som regeringen bestämmer, möjlighet att meddela föreskrifter om den praktiska tjänstgöringen för läkare.

Förslaget om att ta ut en avgift kommer från den nya regleringen av läkarnas specialiseringstjänstgöring som träder i kraft den 1 juli 2021\.

Förslaget om föreskrifter om allmäntjänstgöring gör det möjligt att efter den 1 juli 2021 meddela föreskrifter för läkare som under en övergångsperiod omfattas av ett krav på praktisk tjänstgöring.
Lagändringarna föreslås träda i kraft den 1 juli 2021\.
