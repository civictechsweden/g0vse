# Uppsägning av skatteavtalet mellan Sverige och Portugal

I propositionen föreslås att riksdagen godkänner att skatteavtalet mellan Sverige och Portugal sägs upp så att det upphör att gälla den 31 december 2021.

Vidare föreslås att riksdagen antar en lag om att lagen (2003:758) om skatteavtal mellan Sverige och Portugal ska upphöra att gälla fr.o.m. den
1 januari 2022.

Det föreslås även att den lag som utfärdades i samband med att riksdagen godkände det protokoll om ändring i skatteavtalet som undertecknades den 19 maj 2019 (prop. 2019/20:5, bet. 2019/20:SkU6, rskr. 2019/20:33), ska utgå. Det görs genom ett förslag till lag om ändring i lagen (2019:1141) om ändring i lagen (2003:758) om skatteavtal mellan Sverige och Portugal.
