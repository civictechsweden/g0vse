# Skärpt kontroll över explosiva varor

Våldet i krimi­nella sam­man­hang har för­änd­rats under 2000\-talet. Antalet skjut­ningar har ökat betyd­ligt och många har ägt rum på offentl­iga platser. Ökningen av skjut­ningar kan till stor del här­ledas till kon­flikter mellan krimi­nella grup­peringar. De senaste åren har dessa kon­flikter även utmynnat i en ökad benägen­het att använda explo­siva varor. Antalet spräng­ningar i Sverige de senaste åren saknar mot­stycke i modern tid.

I syfte att öka kontrollen över de som befat­tar sig med explo­siva varor och bidra till att bryta denna utveck­ling före­slår regeringen ändringar i lagen om brand­farliga och explo­siva varor. Den nuva­rande till­stånds­pröv­ningen före­slås bli mer omfat­tande. Sam­tidigt förtyd­ligas och utökas regle­ringen kring bland annat möjlig­heten att åter­kalla till­stånd. Dess­utom före­slår regeringen vissa andra ändringar som kan stärka kontrollen, såsom begräns­ningar i vissa till­stånds giltig­hetstid och utökad före­skrifts­rätt.

Lagändringarna föreslås träda i kraft den 1 augusti 2021\.
