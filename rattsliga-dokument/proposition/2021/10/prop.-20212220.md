# Avskaffad reklamskatt

I propositionen föreslås att reklamskatten – i enlighet med riksdagens
tillkännagivande – avskaffas genom att lagen om skatt på
annonser och reklam upphävs. Vidare föreslås följdändringar i lagen
om förhandsbesked i skattefrågor, lagen om omräkningsförfarande vid beskattningen för företag som har sin redovisning i euro, m.m., skatteförfarandelagen och tullagen.

Lagändringarna föreslås träda i kraft den 1 januari 2022.
