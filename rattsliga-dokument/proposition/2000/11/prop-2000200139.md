# Svenskt medlemskap i Interamerikanska investeringsbolaget

Sverige har ansökt om medlemskap i Interamerikanska
investeringsbolaget (Interamerican Investment Corporation, IIC). Efter förhandlingar har enighet uppnåtts om villkoren för medlemskapet. I propositionen föreslås att riksdagen godkänner avtalet om Sveriges anslutning till Interamerikanska investeringsbolaget. Vidare föreslås att lagen (1976:661) om immunitet och privilegier i vissa fall även skall omfatta IIC och ledamöter i dess styrelse samt bolagets tjänstemän.
