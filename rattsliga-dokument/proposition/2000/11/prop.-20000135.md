# Samverkan mellan civil och militär flygutbildning m.m.

I propositionen redovisar regeringen de frågor om formen för den framtida flygförarutbildningen och exportstöd som riksdagen fattade beslut om den 30 mars 2000 (bet. 1999/2000:FöU2, rskr. 1999/2000:168\). I propositionen redovisas inriktningen vad gäller integrering av civil och militär pilotutbildning, internationell samverkan kring militär pilotutbildning samt frågor om utbildningsstöd vid export av Gripensystemet.
Regeringen anser att delar av den civila och den militära flygutbildningen bör kunna samordnas. En samordningsfunktion med representanter för berörda myndigheter bör inrättas för att genomföra och utveckla samordningen. Den grundläggande militära flygutbildningen bör enligt regeringen samlokaliseras med den grundläggande militära taktiska flygutbildningen i Uppsala.
