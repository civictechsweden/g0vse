# Föräldraförsäkring och föräldraledighet

I propositionen föreslås vissa ändringar i lagen om allmän försäkring (1962:381) och föräldraledighetslagen (1995:584) i syfte att ytterligare förbättra föräldrars möjligheter att kombinera familj och arbete. Genom att göra föräldraförsäkringen ännu mer flexibel och samtidigt förlänga tiden med föräldrapenning ges föräldrar möjligheter att förkorta arbetstiden även med små barn. Propositionen är ytterligare ett steg i regeringens ambitioner att förbättra för barnfamiljerna och inte minst öka tryggheten för ensamstående föräldrar.
