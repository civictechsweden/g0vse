# Europa i omvandling Sveriges utvecklingssamarbete med Central- och Östeuropa

I propositionen föreslås ett nytt program för Sveriges
utvecklingssamarbete med Central\- och Östeuropa för perioden 20022003\. Därefter bör det hittills tidsbegränsade samarbetet övergå i ett permanent anslag.

Regeringen redovisar i propositionen sina överväganden med avseende på det fortsatta samarbetets inriktning och utformning. Regeringen föreslår att det övergripande målet för utvecklingssamarbetet skall vara att främja en hållbar utveckling, fördjupad integration och partnerskap i Östersjöområdet och dess omgivningar, utifrån behoven i samarbetsländerna och med utnyttjande av den svenska resursbasen. I samband med att kandidatländerna i närområdet uppnår medlemskap i Europeiska unionen skall utvecklingssamarbetet med dessa länder fasas ut. Takten i utfasningen bör bedömas bl.a. utifrån beräknad tidpunkt för medlemskap, samarbetsländernas behov och absorptionsförmåga samt svensk kompetens och svenskt intresse.
