# Svenskt deltagande i en multinationell säkerhetsstyrka i Afghanistan

I propositionen redogör regeringen för bakgrunden till utvecklingen i Afghanistan, förutsättningarna för stationering av en multinationell säkerhetsstyrka i Afghanistan och förberedelserna för svenskt deltagande i en sådan styrka. Det föreslås att regeringen ställer en väpnad styrka om högst 45 personer till förfogande under högst sex månader som ett svenskt bidrag till en multinationell säkerhetsstyrka i Afghanistan efter ett beslut av Förenta nationernas säkerhetsråd.
