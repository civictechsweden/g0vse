# Ändrade regler om koncessionsavgift på televisionens område

I propositionen föreslås en ändring i lagen (1992:72) om koncessionsavgift på televisionens område.

Innebörden är att skyldigheten att betala koncessionsavgift till staten skall omfatta programföretag som enligt 2 kap. 2 § första stycket radio- och TV-lagen (1996:844) har tillstånd att sända TV-program med reklam i hela landet med analog sändningsteknik. Detta skall, liksom i dag, endast gälla om företaget är ensamt om denna rätt här i landet. Vidare föreslås ändrade regler för beräkning av den rörliga delen av koncessionsavgiften för perioden den 1 juli-31 december 2001.

Lagen föreslås träda i kraft den 1 juli 2001.
