# Nationellt stöd vid upphandling av hjälpmedel

Under 1990-talet har stora förändringar skett som påverkar förutsättningarna för det svenska systemet för hjälpmedelsförsörjningen för människor med funktionshinder. Utveckling och provning av hjälpmedel samt en fungerande inköpssamordning är viktiga länkar i hjälpmedelsförsörjningen och utgör tillsammans en förutsättning för bra, säkra och prisvärda hjälpmedel. Det är därför av intresse för staten att ta tillvara och utveckla det centrala stödet till hjälpmedelsverksamheten. Regeringen föreslår att Hjälpmedelsinstitutet från och med den 1 januari 2002 ges möjlighet att svara för det nationella stödet för upphandling av hjälpmedel. Samordningen av institutets provningsverksamhet och det nationella stödet för upphandling bör enligt regeringens mening bidra till både en effektivare och tydligare organisation.
