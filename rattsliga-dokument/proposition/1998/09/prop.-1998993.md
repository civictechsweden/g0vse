# Åtgärder mot dopning

I propositionen föreslås att bruket av dopningsmedel kriminaliseras. En ändring av denna innebörd föreslås bli införd i lagen (1991:1969\) om förbud mot vissa dopningsmedel. I vissa fall skall enligt förslaget kunna dömas för grovt dopningsbrott till fängelse högst fyra år. Vid bedömningen av om brottet är grovt skall särskilt beaktas om det har utgjort led i en verksamhet som har bedrivits i större omfattning eller yrkesmässigt, avsett särskilt stor mängd eller annars varit av särskilt farlig eller hänsynslös art. Kriterierna för när ett brott skall bedömas som ringa anges uttryckligen i dopningslagen. Definitionen av dopning i dopningslagen ändras inte.
