# Stärkt patientinflytande

Propositionen innehåller förslag till åtgärder för att i olika avseenden stärka patientens ställning i hälso\- och sjukvården.

En ny lag om patientnämndsverksamhet m.m. ersätter nuvarande lag (1992:563\) om förtroendenämndsverksamhet inom hälso\- och sjukvården m.m. Nämndernas arbetsområde utvidgas till att omfatta all offentligt finansierad hälso\- och sjukvård samt vissa socialtjänstfrågor inom äldreomsorgen. Nämndernas arbetsuppgifter preciseras i lagstiftningen.
