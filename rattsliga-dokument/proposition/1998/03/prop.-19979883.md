# Förändrad styrning av Försvarsmakten m.m.

I propositionen föreslår regeringen att den säkerhetspolitiska kontrollstationen år 1998 flyttas fram till år 1999\.
Regeringen föreslår också att riksdagen godkänner regeringens förslag till inriktning av en förändrad styrning av Försvarsmakten. Med förslaget förbättras statsmakternas möjligheter till insyn i och kontroll av den verksamheten som bedrivs av Försvarsmakten.
I propositionen redovisar regeringen även kopplingen mellan de av riksdagen fastställda huvuduppgifterna för Försvarsmakten och den dimensionering av krigsorganisationen som följer av dessa.
