# Försvarsmaktens ekonomi och verksamhet år 1998 m.m.

I propositionen redovisar regeringen allvarliga problem som uppstått i Försvarsmaktens ekonomi och planering. För att möjliggöra minskningar i verksamheten i syfte att bringa Försvarsmaktens ekonomi i balans föreslår regeringen att kraven på beredskap inom Försvarsmakten skall ändras. Vidare
informerar regeringen om reduceringsåtgärder som kommer att påverka plikttjänstgöringen, materielanskaffningen samt hemvärns\- och frivilligverksamheten. Åtgärderna tar till största delen sikte på innevarande budgetår.
