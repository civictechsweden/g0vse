# Hälsodata- och vårdregister

I propositionen föreslås två nya lagar som skall reglera IT\-användningen inom hälso\- och sjukvården, nämligen lag om hälsodataregister och lag om vårdregister.

Även i framtiden kommer det att krävas rikstäckande hälsodataregister för att kunna följa sjukdomars utbredning i landet, att upptäcka begynnande epidemier av smittsamma sjukdomar eller förekomsten av nya missbildningar eller sällsynta sjukdomar, att studera orsaker till olika sjukdomar och följa och studera hälsotillståndet hos hela befolkningsgrupper utifrån kön, ålder, social bakgrund och regionala skillnader.
