# Lag om behandling av personuppgifter om totalförsvarspliktiga

I propositionen föreslås en lag om behandling av personuppgifter om totalförsvarspliktiga. Lagen skall i huvudsak endast vara tillämplig i Totalförsvarets pliktverks verksamhet. Lagen bygger på den nya personuppgiftslagen (1998:000\) och anger de preciseringar och undantag från personuppgiftslagens bestämmelser som är motiverade vid Totalförsvarets pliktverks behandling av personuppgifter om totalförsvarspliktiga och med totalförsvarspliktiga jämställd personal. Lagen reglerar liksom personuppgiftslagen all automatiserad behandling
av personuppgifter och manuell behandling av personregister. Då registrering med hjälp av ADB utgör en särskilt riskfylld hantering av uppgifterna för den registrerades del innehåller lagen särskilda bestämmelser för sådana register. Det rör sig om bestämmelser om
registerinnehåll, direktåtkomst och sökmöjligheter m.m.
