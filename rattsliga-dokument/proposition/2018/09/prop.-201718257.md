# En modernisering av lagen om skiljeförfarande

Regeringen föreslår att lagen om skiljeförfarande moderniseras i syfte att
skiljeförfarande även fortsättningsvis ska vara en effektiv och rättssäker
form av tvistlösning. Moderniseringen syftar också till att lagen ska vara
lättillgänglig, även för utländska tillämpare, och till att attrahera internationella
skiljeförfaranden till Sverige.

Bland nyheterna kan följande nämnas:

* Skiljemännens beslut om att de är behöriga ska kunna överprövas av hovrätten.
* Möjligheten att väcka en särskild talan vid tingsrätten om skiljemännens behörighet begränsas.
* En part får större möjlighet att utse en ny skiljeman när den tidigare skiljemannen inte kan fullfölja uppdraget.
* Lagen anpassas till flerpartsförhållanden.
* Det införs bestämmelser om tillämplig materiell rätt på tvistefrågorna.
* Den klandergrund som avser uppdragsöverskridande skärps.
* Klanderfristen förkortas till två månader.
* Möjligheten att använda engelska vid bevisupptagning i klanderprocessen utökas.
* Det införs ett krav på prövningstillstånd i Högsta domstolen i klandermålen.

Lagändringarna föreslås träda i kraft den 1 mars 2019\.
