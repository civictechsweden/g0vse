# Behandling av personuppgifter för forskningsändamål

I propositionen föreslås vissa ändringar i svensk rätt med anledning av Europaparlamentets och rådets förordning (EU) 2016/679 av den 27 april 2016 om skydd för fysiska personer med avseende på behandling av personuppgifter och om det fria flödet av sådana uppgifter och om upphävande av direktiv 95/46/EG (allmän dataskyddsförordning).

I propositionen föreslås ändringar i

* lagen (1999:353) om rättspsykiatriskt forskningsregister,
* lagen (2003:460) om etikprövning av forskning som avser människor,
* offentlighets- och sekretesslagen (2009:400),
* lagen (2013:794) om vissa register för forskning om vad arv och miljö
* betyder för människors hälsa, och
* lagen (2018:218) med kompletterande bestämmelser till EU:s dataskyddsförordning.

Anpassningarna i dessa lagar syftar till att möjliggöra en fortsatt behandling av personuppgifter för forskningsändamål som är ändamålsenlig samtidigt som den enskildes fri- och rättigheter skyddas, oavsett om behandlingen utförs av offentliga eller privata forskningsutförare.

Lagändringarna föreslås träda i kraft den 1 januari 2019.
