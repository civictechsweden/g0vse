# Legitimation för hälso- och sjukvårdskuratorer

Regeringen föreslår en legitimation för kuratorer inom hälso\- och sjukvården. Yrkestiteln ska vara hälso\- och sjukvårdskurator.

Meningen med förslaget är främst att öka patientsäkerheten. Med legitimationen följer krav på lämplighet och kompetens. Legitimationen ska dessutom kunna återkallas om hälso\- och sjukvårdskuratorn exempelvis skulle vara grovt oskicklig eller uppenbart olämplig för yrket.

Grund för legitimation ska som huvudregel vara en hälso\- och sjuk\-vårdskuratorsexamen. Yrkesverksamma kuratorer ska dock under en övergångsperiod kunna få legitimation om de har en socionomexamen eller någon annan likvärdig utbildning. De ska dessutom ha varit verksamma i yrket i minst fem år, alternativt i två år med en relevant vidareutbildning.

Lagändringarna föreslås träda i kraft den 1 juli 2019\.
