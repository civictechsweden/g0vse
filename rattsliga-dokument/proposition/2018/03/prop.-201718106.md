# Förenklat beslutsfattande om hemtjänst för äldre

I propositionen föreslås att det ska bli enklare för kommunerna att erbjuda hemtjänst till äldre personer. Syftet med förslaget är att ge de kommuner som så önskar möjlighet att bevilja äldre kvinnor och män insatser inom äldreomsorg på ett enklare sätt och med större utrymme för delaktighet och självbestämmande.

Man ska i större utsträckning kunna välja vad man vill ha för hjälp. Förenklat beslutsfattande föreslås kunna användas när det gäller bistånd i form av service och personlig omvårdnad. Det är frivilligt för kommunerna att införa förenklat beslutsfattande om hemtjänst för äldre. Även om en kommun inför förenklat beslutsfattande kommer möjligheten att ansöka om bistånd på vanligt sätt att finnas kvar.

Enligt förslaget ska den nya bestämmelsen träda ikraft den 1 juli 2018\.
