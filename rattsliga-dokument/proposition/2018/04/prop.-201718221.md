# Klassificeringar av nya psykoaktiva substanser

Regeringen föreslår att lagen ändras så att processen för att klassificera nya psykoaktiva substanser effektiviseras. Enligt förslaget ska Polisen anonymt kunna köpa nya psykoaktiva substanser så att regeringen snabbare kan klassificera de hälsofarliga substanser som finns eller kan komma att finnas på marknaden.

### Grov oaktsam hantering

Regeringen föreslår att den som av grov oaktsamhet hanterar varor som omfattas av lagen om förbud mot vissa hälsofarliga varor ska kunna dömas till ansvar.

### Inga generiska definitioner i regleringen

Regeringen bedömer att regleringen av bland annat narkotika inte bör göras med generiska definitioner så att substanser klassificeras utifrån kemisk grundstruktur. Exempelvis narkotika bör inte regleras genom verkansbaserade eller analoga definitioner.

Regeringen påbörjar en ny bred analys av hur man effektivare ska kunna möta problemet med nya psykoaktiva substanser som inte är exempelvis narkotika.

Lagförslagen föreslås träda i kraft 1 januari 2019.
