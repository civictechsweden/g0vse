# Styrande principer inom hälso- och sjukvården och en förstärkt vårdgaranti

Proposition är ett första steg när regeringen omstrukturerar hälso\- och sjukvården. Primärvården ska bli den tydliga basen och första linjen i hälso\- och sjukvården.

Vård och omsorg kan inte organiseras som i dag. För att åstadkomma ökad kvalitet, bättre tillgänglighet och effektivare resursutnyttjande krävs  förändring av strukturen och sättet att organisera. Vården måste bli bättre på att sätta patientens behov i centrum.

Regeringen bedömer att alla vårdens intressenter och aktörer bör sträva åt samma håll i omstruktureringen. En förflyttning bör ske från dagens sjukhustunga hälso\- och sjukvård till en förstärkt första linjens hälso\- och sjukvård. Grunden är en god och nära vård som tydligt utgår från patientens behov.

Regeringen föreslår en ny bestämmelse i hälso\- och sjukvårdslagen om att landstingen ska organisera hälso\- och sjukvårdsverksamheten så att vården kan ges nära befolkningen.

Regeringen föreslår att vårdgarantin ska stärkas. Den enskilde ska inom viss tid garanteras medicinsk bedömning av läkare eller annan legitimerad hälso\- och sjukvårdspersonal.

Lagändringarna föreslås träda i kraft 1 januari 2019\.
