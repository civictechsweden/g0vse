# Estetiska produkter – en övergångsbestämmelse

Regeringen föreslår att det i lagen om ändring i lagen med kompletterande bestämmelser till EU:s förordningar om medicintekniska produkter införs ett bemyndigande för regeringen att meddela nödvändiga övergångsbestämmelser.

Förslaget lämnas med anledning av Europeiska kommissionens tidigare beslut om gemensamma specifikationer för produktgrupper utan avsett medicinskt ändamål som förtecknas i bilaga XVI till Europaparlamentets och rådets förordning (EU) 2017/745 om medicintekniska produkter.

Med stöd av ett sådant bemyndigande kan nationell rätt anpassas till övergångsbestämmelserna i kommissionens genomförandeförordning (EU) 2022/2346.
