# Riksdagens godkännande av överenskommelsen om Stiftelsen Utbildning Nordkalotten

Regeringen har beslutat att underteckna en överenskommelse mellan Finland, Norge och Sverige om Stiftelsen Utbildning Nordkalotten för perioden 2024–2027, med förbehåll för godkännande. I denna proposition föreslås att riksdagen ska godkänna överenskommelsen.

Stiftelsens ändamål är att främja åtgärder som bidrar till att utveckla arbetsmarknaden, öka den nordiska kompetensen och konkurrenskraften samt stärka det nordiska samarbetet för i första hand de nordligaste delarna av Finland, Norge och Sverige. Överenskommelsen definierar närmare stiftelsens verksamhet, organisationen, samarbetsformerna och hur många utbildningsplatser länderna förbinder sig att köpa.
