# Ökad transparens för stora företags skattebetalningar

EU har antagit ett direktiv som syftar till att öka de stora koncernernas
transparens och förbättra möjligheten att få insyn i deras skattebetalningar.
För att genomföra direktivet föreslår regeringen en ny lag med krav på att
stora, multinationella koncerner och företag ska offentliggöra inkomstskatteuppgifter.

Uppgifterna ska lämnas till Bolagsverket i en rapport som även ska göras tillgänglig på företagets webbplats. Förslagen gäller koncerner och företag med årliga intäkter som överstiger 8 miljarder kronor.

Dessutom ska revisorn i de företag som kategoriseras som större företag enligt årsredovisningslagen i revisionsberättelsen ange om företaget är skyldigt att offentliggöra en inkomstskatterapport och om företaget i så fall har gjort det.

Den nya lagstiftningen föreslås träda i kraft den 22 juni 2023.
