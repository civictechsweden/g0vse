# Utökade möjligheter att besluta om undantag från lagen om upphandling på försvars- och säkerhetsområdet med hänsyn till Sveriges väsentliga säkerhetsintressen

I propositionen föreslår regeringen vissa ändringar i lagen (2011:1029\) om
upphandling på försvars\- och säkerhetsområdet. Lagändringarna föreslås träda i kraft den 1 juni 2023\.

Ändringarna innebär bland annat följande:

* Försvarsmakten ska ha samma möjlighet som Försvarets materielverk
att i vissa enskilda fall besluta om undantag från lagen om upphandling
på försvars\- och säkerhetsområdet som är nödvändiga med hänsyn till
Sveriges väsentliga säkerhetsintressen.
* Beloppsgränsen för när Försvarsmakten och Försvarets materielverk
får besluta om undantag från lagen om upphandling på försvars\- och
säkerhetsområdet med hänsyn till Sveriges väsentliga
säkerhetsintressen ska höjas till 200 000 000 kronor.
