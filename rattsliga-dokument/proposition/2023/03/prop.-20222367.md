# Avskaffat krav på tillstånd för offentlig danstillställning på plats som inte är offentlig

I dag krävs tillstånd för att anordna en offentlig dans­tillställ­ning, oavsett var den hålls och utan hänsyn till dans­tillställ­ningens art eller omfatt­ning. Tillstånds­kravet upplevs av arrangörer som föråldrat, baserat på en moralistisk utgångs­punkt som inte längre delas av allmänhet och riksdag, och som en administrativ börda. Detta påverkar regel­verkets legitimitet och det kan ifråga­sättas om tillstånds­kravet är ett propor­tionerligt ingrepp i enskildas handlings­frihet.

Regeringen föreslår därför att offentliga dans­tillställ­ningar ska få anordnas utan till­stånd på andra platser än offentliga. Ordnings- och säkerhets­aspekter kan till­godo­ses genom att dessa tillställ­ningar anmäls till Polis­myndig­heten.

Lagändringen föreslås träda i kraft den 1 juli 2023.
