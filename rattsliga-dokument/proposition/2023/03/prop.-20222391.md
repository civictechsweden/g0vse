# En ny lag om ordningsvakter

Polismyndigheten har huvudansvaret för att upprätthålla allmän ordning
och säkerhet i samhället. Ordningsvakter utgör ett viktigt komplement till
myndighetens arbete. Regelverket för ordningsvakter behöver anpassas till dagens förhållanden.

Regeringen föreslår därför en ny lag om ordningsvakter som skapar
förutsättningar för en mer flexibel och ökad användning av ordningsvakter.
Ordningsvakter ska få användas för att medverka till att upprätthålla
allmän ordning och säkerhet eller främja trygghet. De ska även ges
fler befogenheter, till exempel få transportera vissa omhändertagna
personer och förstöra beslagtagen alkohol om värdet är ringa.

En helt ny tillståndsprocess för att använda ordningsvakter införs. Fokus
ska vara både behov och ändamålsenlighet. Tillståndsprocessen stärker
också Polismyndighetens möjligheter till ledning och kontroll av ordningsvakter. Ett beslut om tillstånd att använda ordningsvakter får under
vissa förutsättningar återkallas.

De nya reglerna föreslås träda i kraft den 1 januari 2024.
