# Vissa frågor om hälso- och sjukvårdens försörjningsberedskap

Regeringen föreslår åtgärder som ska förstärka försörjningsberedskapen för hälso\- och sjukvården.

Regeringen föreslår att riksdagen förtydligar hälso\- och sjukvårdslagen. Där man bedriver hälso\- och sjukvård ska det finnas de sjukvårdsprodukter och den övriga utrustning som behövs för att kunna ge god vård.

## Regeringen föreslår:

* en lagerhållningsskyldighet för öppenvårdsapotek och en leveransskyldighet för partihandlare gentemot sjukhusapotek i lagen om handel med läkemedel.
* en bestämmelse som tydliggör att vidareutdelning av jodtabletter kan ske vid en radiologisk nödsituation trots bestämmelserna i lagen om handel med läkemedel.
* att bestämmelser om sanktionsavgifter för företag som inte meddelar Läkemedelsverket om att försäljningen av ett läkemedel upphör tillfälligt eller permanent införs i läkemedelslagen.
* en ändring i offentlighets\- och sekretesslagen som gör det möjligt att föra över sekretess från Läkemedelsverket till en region eller en kommun som inte ingår i en region för vissa uppgifter om brist på läkemedel eller medicintekniska produkter.
* att Apotek Produktion \& Laboratorier AB får ett utökat samhällsuppdrag.
* att lagändringarna träda i kraft den 1 juli 2023\.
