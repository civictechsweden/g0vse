# Bättre anpassad undervisningstid i grundskolan, specialskolan och sameskolan

Propositionen innehåller förslag om ändringar i skollagen (2010:800) som innebär att elevens val tas bort i grundskolan, specialskolan och sameskolan. Ändringarna syftar till att frigöra undervisningstid till ämnen som behöver mer undervisningstid och därmed skapa bättre förutsättningar för alla elever att utvecklas så långt som möjligt mot utbildningens mål.

Ändringarna föreslås träda i kraft den 1 juli 2024 och tillämpas första
gången på utbildning som påbörjas höstterminen 2024.
