# Ökad motståndskraft i betalningssystemet

Ett clearingbolag bedriver verksamhet med clearing och avveckling av
betalningar (clearingverksamhet), dvs. förmedlar betalningar mellan
banker i ett clearing\- eller avvecklingssystem. Den svenska lagstiftningen
för clearingverksamhet är föråldrad och har inte anpassats till
digitaliseringen eller till vad som gäller internationellt. Av den
anledningen och för att öka motståndskraften i betalningssystemet föreslås
att det ska införas en ny lag om clearing och avveckling av betalningar.

I propositionen föreslås bl.a. att

* definitionen av clearingverksamhet ska utvidgas till att omfatta hela
clearing\- och avvecklingsprocessen,
* det ska ställas krav på bl.a. riskhantering, beredskap, cybersäkerhet, kapital samt styrning, och
* det ska ställas krav vid utkontraktering av clearingverksamhet.

De nya reglerna föreslås träda i kraft den 1 juli 2024\.
