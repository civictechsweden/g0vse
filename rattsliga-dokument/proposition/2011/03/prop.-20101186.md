# Havs- och vattenmyndigheten

Den nya Havs\- och vattenmyndigheten ska inleda sin verksamhet den 1 juli 2011 och ta över ett antal verksamhetsområden från Naturvårdsverket som gäller havs\- och vattenmiljön. Fiskeriverkets verksamhet ska samtidigt avvecklas och verkets verksamhetsområden ska tas över av Havs\- och vattenmyndigheten eller Jordbruksverket. Dessa organisatoriska förändringar innebär att benämningarna Fiskeriverket och Naturvårdsverket ersätts med Havs\- och vattenmyndigheten eller Jordbruksverket i ett antal författningar. De innebär även att Havs\- och vattenmyndigheten omnämns tillsammans med Naturvårdsverket eller Jordbruksverket i ett antal författningar. Några bestämmelser tas bort, eftersom de specifikt gäller Fiskeriverket i den roll som verket har i dag och som Havs\- och vattenmyndigheten, eller någon annan myndighet, inte ska ta över.
