# Ändring i lagen om tävling med hästdjur

I propositionen föreslås att det i lagen (2007:629) om tävling med hästdjur införs ett bemyndigande för regeringen eller den myndighet som regeringen bestämmer att föreskriva om skyldighet för arrangörer av hästtävlingar att lämna information till tillsynsmyndigheten om de tävlingar som undantas från principen om icke-diskriminering.

Ändringen är motiverad av att medlemsstaterna är skyldiga, enligt kommissionens beslut 2009/712/EG, att på en internetbaserad informationssida publicera information om dessa tävlingar.

Ändringen trädde i kraft den 1 januari 2012.
