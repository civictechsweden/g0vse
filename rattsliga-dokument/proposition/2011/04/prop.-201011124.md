# Nya regler för elektroniska pengar

I propositionen lämnas förslag till en ny lag om elektroniska pengar som avses ersätta lagen (2002:149\) om utgivning av elektroniska pengar. Den nya lagen föreslås innehålla regler om tillståndsplikt och förutsättningar för tillstånd, utgivning och inlösen av elektroniska pengar samt skyddskrav m.m. Genom dessa ändringar anpassas reglerna om elektroniska pengar till den reglering av betaltjänster och de nya typer av institut som införts genom lagen (2010:751\) om betaltjänster. I propositionen lämnas också förslag till följdändringar i flera lagar.

Lagen genomför EU:s så kallade e\-penningdirektiv från 2009 i svensk rätt och föreslås träda i kraft den 1 juli 2011\.
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_
Riksdagen fattade den 8 juni 2011 beslut om propositionen. Läs mer om beslutet via länken i högerspalten.
