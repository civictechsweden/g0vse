# Ändrad tillsyn över kreditvärderingsinstitut

I propositionen föreslås ändringar av lagen (2010:1010\) om kreditvärderingsinstitut. Bland annat föreslås att bestämmelserna som reglerar Finansinspektionens befogenheter att ingripa mot kreditvärderingsinstituten upphävs samt att Kronofogdemyndigheten ska kunna lämna handräckning vid platsundersökningar.

Propositionen lämnas mot bakgrund av Europaparlamentets och rådets s.k. ändringsförordning. Enligt förordningen flyttades den 1 juli 2011 tillsynen över kreditvärderingsinstitut från de nationella behöriga myndigheterna (i Sverige Finansinspektionen) till den nya europeiska värdepappers\- och marknadsmyndigheten Esma.

Ändringarna föreslås träda i kraft den 1 mars 2012\.

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

Riksdagen fattade den 25 januari 2012 beslut om propositionen. Läs mer om beslutet via länken i högerspalten.
