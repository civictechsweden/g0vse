# Kvothöjning och stadgeändring i Internationella valutafonden

I propositionen föreslås att regeringen bemyndigas att öka den svenska kapitalinsatsen (kvot) i Internationella valutafonden (IMF) med 2 035 miljoner särskilda dragningsrätter (SDR) till 4 430 miljoner SDR (ca 45 200 miljoner kronor). Den föreslagna höjningen är resultatet av en allmän översyn av IMF:s resurser. Det föreslås vidare att Riksbanken bemyndigas att till IMF betala nödvändiga insatsbelopp.

Det föreslås också att regeringen bemyndigas att för Sveriges del godkänna en föreslagen ändring av IMF:s stadga som innebär att alla representanter i institutionens exekutivstyrelse ska tillsättas genom val.

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

Riksdagen fattade den 24 november 2011 beslut om propositionen. Läs mer om beslutet via länken i högerspalten.
