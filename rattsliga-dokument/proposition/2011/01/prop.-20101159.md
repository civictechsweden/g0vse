# Horisontella konkurrensbegränsningar

I propositionen lämnas förslag till EU\-rättsliga anpassningar av vissa svenska regler som tillämpas för bedömning av konkurrensbegränsningar i avtal mellan konkurrerande företag, horisontella konkurrensbegränsningar. Förslagen innebär att lagen (2008:582\) om gruppundantag för konkurrensbegränsande specialiseringsavtal anpassas till kommissionens förordning (EU) nr 1218/2010 av den 14 december 2010 om tillämpningen av artikel 101\.3 i fördraget om Europeiska unionens funktionssätt på vissa grupper av specialiseringsavtal.

Vidare föreslås att lagen (2008:583\) om gruppundantag för konkurrensbegränsande avtal om forskning och utveckling anpassas till kommissionens förordning (EU) nr 1217/2010 av den 14 december 2010 om tillämpningen av artikel 101\.3 i fördraget om Europeiska unionens funktionssätt på vissa grupper av forsknings\- och utvecklingsavtal. Genom anpassningen kommer samma materiella regler att gälla för bedömningen av konkurrensbegränsande horisontella avtal, oavsett om svensk eller EU:s konkurrensrätt är tillämplig i det enskilda fallet.

Propositionen innehåller även förslag till en redaktionell ändring i konkurrenslagen (2008:579\).

Lagändringarna föreslås träda i kraft den 1 augusti 2011\.
