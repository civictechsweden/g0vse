# Ansvarsfördelning mellan bosättningskommun och vistelsekommun

I propositionen föreslås ändringar i fråga om ansvarig kommun i socialtjänstlagen (2001:453\) och lagen (1993:387\) om stöd och service till vissa funktionshindrade, förkortad LSS. Förslagen syftar till att förtydliga kommunernas ansvar och därigenom skapa bättre förutsättningar för att undvika tvister och stärka den enskildes rättssäkerhet. Samtliga regler om ansvarsfördelning mellan kommuner när det gäller stöd och hjälp enligt socialtjänstlagen samlas i ett nytt kapitel.
