# Utvidgade möjligheter till återbetalning av vägavgift

Riksdagen föreslås godkänna protokollet om ändring av avtalet om uttag av en avgift för tunga fordon som använder vissa vägar. I propositionen föreslår regeringen dessutom att man slopar bestämmelsen om att vägavgift endast återbetalas med ett belopp motsvarande återstående hela månader av den tidsperiod för vilken avgiften har betalats. I stället föreslås att vägavgiften återbetalas med ett belopp motsvarande avgiften för antalet återstående dagar för vilka avgift har betalats. Nuvarande begränsning att endast årliga avgifter kan återbetalas föreslås också bli slopad.

Ändringarna föreslås träda ikraft den dag regeringen bestämmer.

\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-\-

Riksdagen fattade den 28 mars 2012 beslut om propositionen. Läs mer om beslutet via länken i högerspalten.
