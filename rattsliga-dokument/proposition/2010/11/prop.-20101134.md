# Värdlandsavtal för Europeiska centrumet för förebyggande och kontroll av sjukdomar

I propositionen föreslås att riksdagen godkänner ett värdlandsavtal mellan Sveriges regering och Europeiska centrumet för förebyggande och kontroll av sjukdomar (ECDC). ECDC med säte i Solna, har omkring 300 anställda från olika länder. Myndigheten fungerar som Europeiska unionens expertorgan och bistår medlemsstaterna med riktlinjer och rådgivning när det gäller att förebygga och hantera smittsamma sjukdomar, svara för riskbedömningar, kunskapsutveckling genom arbete med expertpaneler samt samarbete med nationella smittskyddsmyndigheter. Värdlandsavtal ingås regelmässigt mellan en internationell organisation eller en EU-institution och regeringen i det land där organisationen eller organet har sitt säte. Ett Värdlandsavtal reglerar frågor om immunitet, privilegier och andra villkor för organet och dess personal och familjemedlemmar. Vidare föreslås att riksdagen antar en ändring lagen (1976:661) om immunitet och privilegier i vissa fall. Ändringen innebär att bilagan till lagen ändras.
