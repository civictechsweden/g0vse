# Stabiliserings- och associeringsavtal mellan Europeiska unionen och dess medlemsstater, å ena sidan, och Republiken Serbien, å andra sidan

I propositionen föreslås att riksdagen godkänner stabiliserings- och associeringsavtalet mellan Europeiska unionen och dess medlemsstater, å ena sidan, och Republiken Serbien, å andra sidan. Syftet med avtalet är att inom ramen för stabiliserings- och associeringsprocessen bidra till stabilitet samt positiv ekonomisk och social utveckling i regionen.

Avtalet innehåller bestämmelser om frihandel, politisk dialog och samarbete på en rad olika områden.

Avtalet träder i kraft den första dagen i den andra månaden som följer på den dag då parterna till varandra anmäler att de har godkänt avtalet i enlighet med sina egna förfaranden.
