# Nationell sfi-bonus

I propositionen föreslås en ny lag om prestationsbaserad stimulansersättning inom svenskundervisning för invandrare (sfi\-bonus)och en ändring i inkomstskattelagen (1999:1229\). Förslagen syftar till att få fler nyanlända invandrare att snabbare lära sig svenska och därmed förbättra sina möjligheter att få ett arbete.

Den nya lagen föreslås innehålla regler om rätten till sfi\-bonus, kommunernas ansvar för att besluta om och betala ut sfi\-bonus samt regler om överklagande. Det föreslås vidare att sfi\-bonusen ska vara skattefri och inte beaktas vid beräkningen av ekonomiskt bistånd enligt socialtjänstlagen (2001:453\), introduktionsersättning enligt lagen (1992:1068\) om introduktionsersättning för flyktingar och vissa andra utlänningar eller ersättningar med stöd av lagen (2010:197\) om etableringsinsatser för vissa nyanlända invandrare. Den nya lagen och ändringen i inkomstskattelagen föreslås träda i kraft den 1 september 2010\.
