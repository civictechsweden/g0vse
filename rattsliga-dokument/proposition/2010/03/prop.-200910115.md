# En ny radio- och tv-lag

I propositionen föreslår regeringen att den nuvarande radio\- och TV\-lagen (1996:844\) ska ersättas av en ny lag med samma namn. Den föreslagna lagen innebär bl.a. att Europaparlamentets och rådets direktiv 89/552/EEG av den 3 oktober 1989 om samordning av vissa bestämmelser som fastställts i medlemsstaternas lagar och andra författningar om tillhandahållande av audiovisuella medietjänster, direktivet om audiovisuella medietjänster, genomförs i svensk lagstiftning.

Med en modern och mer teknikneutral lagstiftning ges branschen bättre villkor och förutsättningar att främja mångfald, konkurrens och kvalitet.

Den nya radio\- och tv\-lagen föreslås träda i kraft den 1 augusti 2010\.
