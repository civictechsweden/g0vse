# Ett undantag i kupongskattelagen för utländska staterProp. 2025/26:91

I propositionen föreslås att utländska stater och utländska motsvarigheter till en svensk region, kommun eller ett kommunalförbund ska undantas från skyldighet att betala kupongskatt på utdelning som lämnas av svenska aktiebolag, europabolag med säte i Sverige samt värdepappersfonder och specialfonder.

Undantaget gäller för utländska stater inom Europeiska ekonomiska samarbetsområdet eller som har ingått ett avtal med Sverige som tillåter informationsutbyte i skatteärenden. En utländsk motsvarighet till en svensk region, kommun eller ett kommunalförbund ska höra hemma i en sådan stat.

Lagändringen föreslås träda i kraft den 1 juli 2026.
