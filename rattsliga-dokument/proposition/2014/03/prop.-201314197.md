# Ändringar i utlänningslagen med anledning av den omarbetade Dublinförordningens ikraftträdande

I propositionen föreslås bl.a. en ändring av bestämmelserna i utlänningslagen (2005:716\) om när en asylansökan får avvisas. Den föreslagna ändringen innebär ett genomförande i svensk rätt av artikel 33\.2 a i det omarbetade asylprocedurdirektivet, som medger att en asylansökan får nekas prövning om sökanden har status som alternativt skyddsbehövande i en annan EU\-stat. En sådan ändring är nödvändig för att bestämmelserna om när en asylansökan får avvisas ska stämma överens med bestämmelserna om när ett beslut om överföring av en asylsökande kan fattas enligt den omarbetade Dublinförordningen.

Förordningen är tillämplig från och med den 1 januari 2014\.

Lagändringarna föreslås träda i kraft den 1 augusti 2014\. Propositionen bygger på en överenskommelse mellan regeringen och Miljöpartiet de gröna.
