# Regionalt utvecklingsansvar i Östergötlands, Kronobergs och Jämtlands län

I propositionen föreslås ändring i lagen (2010:630\) om regionalt utvecklingsansvar i vissa län. Lagförslaget innebär att lagen även omfattar Östergötlands, Kronobergs och Jämtlands län och gäller för landstingen i dessa län. Förslaget innebär vidare att Östergötlands läns landsting, Kronobergs läns landsting och Jämtlands läns landsting får besluta att landstingsfullmäktige och landstingsstyrelsen i stället ska betecknas regionfullmäktige och regionstyrelse. Vid val ska dock beteckningen landstingsfullmäktige användas. Lagändringen föreslås träda i kraft den 1 januari 2015\.
