# Förlängd övergångstid för tillämpning av vissa bestämmelser i polisdatalagen

Regeringen föreslår en förlängning av den tid då vissa bestämmelser i polisdatalagen inte behöver tillämpas.

Enligt gällande reglering behöver vissa av polisdatalagens bestämmelser om gemensamt tillgängliga uppgifter inte tillämpas förrän den 1 januari 2015. Det gäller lagens bestämmelser om sökning, bevarandetider för behandling av uppgifter i brottsanmälningar och förundersökningar och, när det gäller den brottsutredande verksamheten, en bestämmelse som ställer krav på särskild upplysning i de fall en person inte är misstänkt för brott. Den tid då bestämmelserna inte behöver tillämpas förlängs till utgången av år 2017.

Lagändringen föreslås träda i kraft den 1 januari 2015.
