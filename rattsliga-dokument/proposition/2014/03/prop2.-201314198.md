# Bristande tillgänglighet som en form av diskriminering

Propositionen innehåller förslag till ändringar i diskrimineringslagen. Förslaget innebär att bristande tillgänglighet för personer med funktionsnedsättning införs som en ny form av diskriminering i diskrimineringslagen.

Med bristande tillgänglighet menas att en person med funktionsnedsättning missgynnas genom att en verksamhet inte vidtar skäliga åtgärder för tillgänglighet för att den personen ska komma i en jämförbar situation med personer utan denna funktionsnedsättning.

Förbudet föreslås gälla inom följande samhällsområden:

* Arbetsliv
* Utbildning
* Arbetsmarknadspolitisk verksamhet och arbetsförmedling utan offentligt uppdrag
* Start eller bedrivande av näringsverksamhet
* Yrkesbehörighet
* Medlemskap i vissa organisationer
* Varor och tjänster
* Allmän sammankomst
* Offentlig tillställning
* Hälso- och sjukvård
* Socialtjänst
* Socialförsäkring
* Arbetslöshetsförsäkring
* Statligt studiestöd
* Värn- och civilplikt
* Offentlig anställning

I lagförslaget undantas bland annat företag inom områdena varor och tjänster och hälso- och sjukvården, som har färre än tio arbetstagare.

Lagförslagen föreslås träda i kraft den 1 januari 2015.

Vid behov av annat format av propositionen än de som finns här, ring Regeringskansliets växel 08-405 10 00 och fråga efter Diskrimineringsenheten.
