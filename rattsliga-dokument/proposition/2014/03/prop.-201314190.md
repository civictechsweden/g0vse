# Sveriges tillträde till FN:s vapenhandelsfördrag

I propositionen föreslår regeringen att riksdagen godkänner Förenta nationernas vapenhandelsfördrag.

Målet med fördraget är att åstadkomma högsta möjliga gemensamma internationella normer för att reglera eller förbättra regleringen av den internationella handeln med konventionella vapen samt att förebygga och utrota den olagliga handeln med konventionella vapen och förhindra deras avledning.

Regeringen bedömer att det inte krävs några lagändringar med anledning av Sveriges tillträde till vapenhandelsfördraget.
