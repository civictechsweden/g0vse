# Användningen av kreditbetyg i riskhantering

I propositionen finns förslag till genomförande i svensk rätt av ett EU-direktiv. Direktivet syftar till att minska tjänstepensionsinstituts, fondbolags och förvaltares av alternativa investeringsfonder (AIF-förvaltare) alltför stora förlitan på kreditbetyg. I de föreslagna nya bestämmelserna anges att fondbolag och AIF-förvaltare inte ensidigt eller mekaniskt ska förlita sig på kreditbetyg som har utfärdats av kreditvärderingsinstitut för att bedöma kreditvärdigheten hos en värdepappersfonds respektive en alternativ investeringsfonds tillgångar. Vidare anges att Finansinspektionen ska övervaka lämpligheten i pensionsstiftelsers kreditvärderingsförfaranden och deras användning av kreditbetyg. Beträffande försäkringsföretags tjänstepensionsverksamhet, fondbolag och AIF-förvaltare följer det redan av gällande bestämmelser att Finansinspektionens tillsyn omfattar även sådan övervakning.

Lagändringarna föreslås träda i kraft den 21 december 2014, vilket är det datum då EU-direktivet ska vara genomfört.
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_
Riksdagen fattade den 25 juni 2014 beslut om propositionen. Läs mer om beslutet via länken i högerspalten.
