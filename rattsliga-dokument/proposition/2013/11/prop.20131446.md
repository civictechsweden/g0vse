# Regionalt utvecklingsansvar i Jönköpings, Örebro och Gävleborgs län

I propositionen föreslås ändring av lagen (2010:630) om regionalt utvecklingsansvar i vissa län. Lagförslaget medför att lagen även omfattar Jönköpings, Örebro och Gävleborgs län och gäller för landstingen i dessa län. Förslaget innebär vidare att Jönköpings läns landsting, Örebro läns landsting och Gävleborgs läns landsting får besluta att landstingsfullmäktige och landstingsstyrelsen i stället ska betecknas regionfullmäktige och regionstyrelse. Vid val ska dock beteckningen landstingsfullmäktige användas. Lagändringen föreslås träda i kraft den 1 januari 2015.
