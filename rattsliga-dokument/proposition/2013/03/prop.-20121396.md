# Kulturmiljöns mångfald

I propositionen lämnar regeringen förslag till nya nationella mål för kulturmiljöarbetet. Målen ska styra de statliga insatserna på kulturmiljöområdet. De ska även kunna inspirera och vägleda politiken i kommuner och landsting.

I propositionen föreslås också ändringar i lagen (1988:950) om kulturminnen m.m. och följdändringar i andra lagar. Bland annat att lagens rubrik ändras till kulturmiljölagen. Lagändringar föreslås träda i kraft den 1 januari 2014.

Regeringen redovisar också vissa bedömningar, bland annat att Riksantikvarieämbetets arkeologiska uppdragsverksamhet bör avskiljas från Riksantikvarieämbetet och i stället vara en uppgift för Statens historiska museer.
