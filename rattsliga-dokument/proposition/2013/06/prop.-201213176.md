# Bemyndigande för regeringen att meddela föreskrifter enligt strafftidslagen

Regeringen får inte utan stöd i ett bemyndigande från riksdagen meddela föreskrifter som innebär åligganden för kommuner, landsting eller enskilda. Eftersom ett sådant bemyndigande behövs i lagen (1974:202\) om beräkning av strafftid m.m. föreslås i propositionen att riksdagen bemyndigar regeringen eller den myndighet regeringen bestämmer att meddela föreskrifter om vissa skyldigheter för kommuner, landsting och enskilda. Bemyndigandet föreslås avse föreskrifter om skyldigheter dels att vidta åtgärder i anslutning till att en nöjdförklaring \- där den dömde medger att domen får verkställas \- får lämnas, dels att lämna uppgifter om verkställighet av dom i vissa fall.

Det föreslås också en ändring i lagen (1991:1129\) om rättspsykiatrisk vård.

Lagändringarna föreslås träda i kraft den 1 januari 2014\.
