# Skatteadministrativt samarbete i EU

EU-direktiv om ränteinkomster
I syfte att undvika snedvridande skattekonkurrens mellan EU-länder och förhindra skattebortfall antog rådet i juni 2003 ett direktiv om beskattning av inkomster från sparande i form av räntebetalningar. Direktivet ska vara genomfört i medlemsländerna senast den 1 januari 2004. I propositionen föreslås att direktivet genomförs genom ändringar i lagen om självdeklarationer och kontrolluppgifter. Vissa artiklar i direktivet ska gälla som svensk lag. Förändringarna träder i kraft den dag regeringen bestämmer.
EU-förordning om moms
I syfte att skapa ett enda sammanhållet regelverk på gemenskapsnivå på momsområdet antog rådet i oktober 2003 en förordning om administrativt samarbete i fråga om mervärdesskatt. På motsvarande sätt bör den kompletterande reglering som krävs på det nationella planet hållas samman. Därför föreslås vissa ändringar i mervärdesskattelagen och lagen om ömsesidig handräckning i skatteärenden. Ändringarna föreslås träda i kraft den 1 januari 2004.
Riksskatteverkets föreskrifter
Vissa av verkets föreskrifter är obsoleta och bör upphävas. De föreslås upphävas från utgången av december 2003.
