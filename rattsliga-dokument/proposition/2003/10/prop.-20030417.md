# Lättnader i 3:12-reglerna och i arvs- och gåvoskattereglerna vid generationsskiften i företag m.m.

Regeringen har överlämnat en proposition om lättnader i de s.k. 3:12\-reglerna och i arvs\- och gåvoskattereglerna vid generationsskiften i företag m.m.

3:12\-reglerna
3:12\-reglerna bestämmer hur mycket en ägare till ett fåmansföretag kan ta ut som kapitalbeskattad inkomst med en skattesats på 30 procent och hur mycket som ska beskattas som löneinkomst med en skattesats upp till 58 procent. Regeringen avser att förändra reglerna så att de blir mer gynnsamma. Ett första steg tas 2004 då den s.k. klyvningsräntan höjs med 2 procentenheter. Detta innebär att den andel som en ägare till ett fåmansbolag kan ta ut som kapitalbeskattad inkomst ökar. Reglerna blir på så vis mer förmånliga för eftersom skattesatsen på kapital är lägre än skattesatsen på löneinkomst.

Arvs\- och gåvoskattereglerna
Lättnaderna i arvs\- och gåvoskattreglerna syftar till att underlätta generationsskiften i onoterade företag. De s.k. lättnadsreglerna för värderingen av företagstillgångar vid arvs\- och gåvobeskattningen föreslås utvidgas. Det sker genom att successiva gåvor ska godtas och att gåvotagaren ska kunna lämna ersättning till givaren utan att gå miste om
skattelättnaden. Karenstiden i lättnadsreglerna förkortas samtidigt från fem till tre år.

Förslagen föreslås träda i kraft den 1 januari 2004\. Lättnaderna i 3:12\-reglerna föreslås tillämpas första gången vid 2005 års taxering. Riksdagen sade ja till regeringens förslag den 17 december 2003\.
