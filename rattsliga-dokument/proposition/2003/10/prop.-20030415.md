# Slopad beskattning av arv till make och sambo

Regeringen har överlämnat en proposition till riksdagen om slopad beskattning av arv till make och sambo. I propositionen föreslås att arvsbeskattningen av make och sambo slopas.

Syftet med ändringen är att stärka efterlevandes ställning. Ändringen sker mot bakgrund av de senaste årens stigande marknadsvärden och därmed höjda taxeringsvärden på småhus som har lett till att uttaget av arvsskatt ökat markant. Den efterlevande ska inte behöva sälja sin bostad för att kunna betala arvsskatten.

Lagändringen föreslås träda i kraft den 1 januari 2004\. Riksdagen beslutade den 17 december 2003 att säga ja till regeringens förslag.
