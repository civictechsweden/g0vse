# Internationella konventioner på telekommunikationsområdet om katastrofberedskap m.m.

I propositionen föreslås att riksdagen godkänner Tammerforskonventionen av den 18 juni 1998 om tillhandahållande av telekommunikationsresurser för katastrofberedskap och hjälpinsatser (Tammerforskonventionen) samt en deklaration som regeringen föreslår i samband med ratifikation av konventionen. Vidare föreslås att riksdagen godkänner ändringsöverenskommelser beträffande:

\- den internationella telesatellitorganisationen Intelsat (numera ITSO),

\- den internationella mobilsatellitorganisationen IMSO, samt

\- den europeiska telesatellitorganisationen EUTELSAT.

Regeringen föreslår också, med anledning av Tammerforskonventionen och ändringsöverenskommelserna beträffande Intelsat (ITSO), IMSO och EUTELSAT, vissa ändringar i lagen (1976:661\) om immunitet och privilegier i vissa fall.
