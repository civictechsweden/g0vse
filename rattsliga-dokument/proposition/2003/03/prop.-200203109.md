# Sjöfart

Propositionen innehåller förslag till en ny lag som ska ersätta den nuvarande fartygssäkerhetslagen (1988:49\). Förslaget till den nya lagen \- som också föreslås benämnas fartygssäkerhetslagen \- innehåller i förhållande till den nuvarande huvudsakligen redaktionella ändringar som syftar till att göra lagen mer användarvänlig.

I vissa avseenden medför dock den nya lagen ändringar även i sak. Exempelvis föreslås när det gäller arbetsmiljön ombord på fartyg, som tidigare reglerades uteslutande i fartygssäkerhetslagen, att arbetsmiljölagen (1977:1160\) ska gälla. I princip ska samma arbetsmiljöregler tillämpas vid arbete ombord på fartyg som på land, utom när sjöfartens speciella förhållanden gör att detta inte är möjligt eller lämpligt.
