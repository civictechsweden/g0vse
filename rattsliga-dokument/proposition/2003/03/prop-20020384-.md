# Ändring i avtalet om Sveriges exportråd

Exportrådets verksamhet grundar sig på ett avtal mellan staten och Sveriges Allmänna Exportförening. Ändringar i avtalet förutsätter riksdagens bemyndigande. På grundval av en principöverenskommelse mellan staten och Sveriges Allmänna Exportförening föreslås ändringar i avtalet om Sveriges exportråd, för att ersätta nuvarande individuella medlemsavgifter med ett kollektivt bidrag från näringslivet till den del av Exportrådets verksamhet som inte bedrivs på marknadsmässiga villkor.
