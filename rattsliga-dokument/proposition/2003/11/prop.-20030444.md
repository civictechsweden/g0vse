# Nordisk konvention om social trygghet

I propositionen föreslås att riksdagen godkänner den nya nordiska konventionen om social trygghet av den 18 augusti 2003 och att konventionen ska gälla som lag här i landet. Konventionen ersätter den tidigare konventionen av den 15 juni 1992 (SFS 1993:1529\). I huvudsak föranleds den nya konventionen dels av ändringar inom EG\-rätten och dels av ändringar inom de nationella socialförsäkringssystemen. Den nya konventionen har en tydligare koppling till förordning (EEG) nr 1408/71 om tillämpningen av systemen för social trygghet när anställda, egenföretagare eller deras familjemedlemmar flyttar inom gemenskapen. I konventionen görs inga nya åtaganden som medför kostnader för svenskt
vidkommande.
