# En ny beslutsprocess för den högspecialiserade vården

I propositionen föreslår regeringen ändringar i hälso\- och sjukvårdslagen (2017:30\) som innebär en ny beslutsprocess för den nationella hög\-specialiserade vården. Den nya processen ersätter systemet med rikssjuk\-vård och den nationella nivåstruktureringen av cancervården. Lagändringarna föreslås träda i kraft den 1 juli 2018\.


Regeringen föreslår en definition av nationell högspecialiserad vård som ska fungera som ett ramverk för den nya berednings\- och beslutspro\-cessen. Med nationell högspecialiserad vård avses offentligt finansierad hälso\- och sjukvård som behöver koncentreras till en eller flera enheter men inte till varje sjukvårdsregion. Detta för att kvaliteten, patientsäkerheten och kunskapsutvecklingen ska kunna upprätthållas och ett effektivt användande av hälso\- och sjukvårdens resurser ska kunna uppnås.
