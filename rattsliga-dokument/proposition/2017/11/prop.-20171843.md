# Viss sekretess i mål enligt konkurrensskadelagen

I konkurrensskadelagen, som genomför ett EU-direktiv, finns bestämmelser
om skriftligt bevis som kompletterar rättegångsbalken. Dessa bestämmelser
anger att vissa typer av handlingar inte behöver företes eller tillhandahållas
som bevis i en rättegång om skadestånd på konkurrensrättslig grund.
Huruvida en viss handling är av sådan typ kan prövas av domstol. Vid den
prövningen får domstolen, enligt direktivet, inte ge andra parter eller tredje
parter tillgång till handlingen. I propositionen föreslås att sekretess ska gälla hos domstol för uppgift i en handling som domstolen fått för en sådan prövning. Sekretess ska gälla om inte domstolen finner att uppgiften i handlingen ska företes eller tillhandahållas. Samtidigt föreslås att en parts rätt att ta del av en sådan handling begränsas.

Lagändringarna föreslås träda i kraft den 1 april 2018.
