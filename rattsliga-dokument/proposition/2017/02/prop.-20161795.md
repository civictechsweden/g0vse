# Vissa åtgärder för en effektivare och mer ändamålsenlig mark- och miljöprocess

Regeringen föreslår vissa åtgärder för en effektivare och mer ändamålsenlig handläggning av mål och ärenden i mark\- och miljöprocessen.

Förslagen innebär att

* prövningen i första instans av särskilda rättsmedel som gäller vissa kommunala beslut ska flyttas från Högsta domstolen till Mark\- och miljööverdomstolen,
* det ska regleras att Mark\- och miljööverdomstolen är behörig att pröva särskilda rättsmedel som gäller de tidigare fastighetsdomstolarnas avgöranden, och
* mark\- och miljödomstolar och Mark\- och miljööverdomstolen får i vissa fall förena mål eller ärenden som handläggs enligt ärendelagen till gemensam handläggning.

Regeringen lämnar även förslag om Mark\- och miljööverdomstolens sammansättning när den prövar överklagade ärenden och särskilda rättsmedel.

Lagändringarna föreslås träda i kraft den 1 juni 2017\.
