# Offentliggörande av uppgifter om ekologiska aktörer

Av EU-regelverket inom området ekologisk produktion följer att medlemsstaterna
är skyldiga att ge allmänheten tillgång till vissa uppgifter
om ekologiska aktörer. I Sverige kontrolleras ekologiska aktörer av
privata kontrollorgan. I propositionen görs därför bedömningen att det är
dessa organ som bör vara skyldiga att offentliggöra uppgifter om
ekologiska aktörer.

Förslaget innebär att det i lagen (2013:363) om kontroll
av ekologisk produktion införs ett nytt bemyndigande för regeringen
att meddela föreskrifter om kontrollorganens skyldighet att offentliggöra
uppgifter om ekologiska aktörer.

Lagändringen föreslås träda i kraft den 1 maj 2017.
