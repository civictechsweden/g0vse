# Statlig ersättning till personer som har fått ändrad könstillhörighet fastställd i vissa fall

I propositionen föreslås en ny lag om statlig ersättning till personer som
har fått ändrad könstillhörighet fastställd enligt 1 § lagen (1972:119\) om
fastställande av könstillhörighet i vissa fall och som därmed drabbats av
det numera upphävda kravet på avsaknad av fortplantningsförmåga för
att få ändrad könstillhörighet fastställd.

Enligt förslaget ska staten betala ersättning till personer som har ansökt
om fastställelse av ändrad könstillhörighet under perioden den 1 juli
1972–30 juni 2013, om denna ansökan har bifallits.
Ersättningen lämnas med ett schablonbelopp om 225 000 kronor.
Ansökan om ersättning ska ges in till och prövas av Kammarkollegiet.
Myndighetens beslut får överklagas till allmän förvaltningsdomstol.Den nya lagen och lagändringarna föreslås träda i kraft den 1 maj
2018\.
