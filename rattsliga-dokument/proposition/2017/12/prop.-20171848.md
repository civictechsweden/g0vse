# Ökat konsulärt skydd för unionsmedborgare och deras familjemedlemmar

I propositionen föreslår regeringen lagändringar i syfte att genomföra Europeiska unionens råds direktiv (EU) 2015/637 av den 20 april 2015 om samordnings\- och samarbetsåtgärder för underlättande av konsulärt skydd till icke\-företrädda unionsmedborgare i tredjeländer och om upphävande av beslut 95/553/EG.

Förslaget innebär att bistånd enligt lagen (2003:491\) om konsulärt ekonomiskt bistånd även ska kunna lämnas till unionsmedborgare och deras familjemedlemmar i enlighet med direktivet. Regeringen föreslår även att det i lagen införs en ersättningsskyldighet för den som har fått konsulärt skydd av en annan medlemsstat med stöd av direktivet.

Förslaget innebär också att det i lagen (2010:813\) om konsulära katastrofinsatser införs en bestämmelse om att även unionsmedborgare
och deras familjemedlemmar kan omfattas av en konsulär katastrofinsats
i enlighet med direktivet.

Lagändringarna föreslås träda i kraft den 1 maj 2018\.
