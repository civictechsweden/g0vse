# Lagändringar till följd av en samlad förordning om EU-varumärken

Regeringen föreslår de lagändringar som behövs för att anpassa svensk rätt till den nya EU-förordningen med samlade regler om EU-varumärken. Förordningen är en sammanslagning (så kallad kodifiering) av två tidigare EU-förordningar.

Ändringarna innebär att hänvisningarna till EU:s varumärkesförordning i varumärkeslagen, firmalagen och lagen om rättegången i arbetstvister ska avse den nya EU-förordningen. Förslagen innebär inga ändringar i sak.

Lagändringarna föreslås träda i kraft den 1 januari 2018.
