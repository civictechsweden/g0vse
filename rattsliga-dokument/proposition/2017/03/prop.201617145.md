# Vissa frågor om läkemedelsregistret

I propositionen lämnas förslag om att lagen om receptregister ska ändras. Personuppgifterna i receptregistret ska få behandlas om det är nödvändigt för registrering och redovisning till Socialstyrelsen av uppgifter för uppföljning, utvärdering och kvalitetssäkring inom hälso- och sjukvårdsområdet.

Om ändamålet är registrering och redovisning till Socialstyrelsen föreslås även att förskrivningsorsak ska få redovisas. E-hälsomyndighetens uppgiftsskyldighet mot Socialstyrelsen ska även omfatta uppgifter om förskrivningsorsak.
