# Tidsbegränsade bygglov för bostäder

Det krävs en rad åtgärder för att möta det stora behovet av bostäder i
Sverige. Bostadsbyggandet har under en lång följd av år legat på en för
låg nivå i förhållande till befolkningsutvecklingen. Vid sidan av åtgärder
för att på lång sikt lösa bostadsbristen genom permanent byggande krävs
även ökade möjligheter till lösningar på kortare sikt.

I denna proposition föreslås därför att det i plan\- och bygglagen förs in en särskild reglering om tidsbegränsade bygglov för byggnader för bostadsändamål. Syftet med förslaget är att göra det möjligt att använda tillfälliga bostäder som ett komplement till permanent byggande där bostadsbehovet inte fullt ut kan tillgodoses genom ordinarie plan\- och byggprocesser. Förslaget skapar också större möjligheter till en effektivare markanvändning, bl.a. under pågående plan\- och byggprocesser. Förslaget innebär en förenkling i förhållande till de möjligheter som redan finns att uppföra bostäder med tidsbegränsade bygglov. Enligt förslaget ska en bedömning göras av om platsen kan återställas och inte av om behovet av åtgärden är tillfälligt, som enligt befintlig reglering. Ett tidsbegränsat bygglov enligt förslaget får ges för sammanlagt högst 15 år.

**Lagändringen föreslås träda i kraft den 1 maj 2017 och upphöra att gälla** **den 1 maj 2023\.**
