# Begränsningar i föräldrapenningen för föräldrar som kommer till Sverige med barn

I propositionen föreslås att rätten till föräldrapenning för föräldrar som kommer till Sverige med barn anpassas efter barnets ålder.

Förslaget innebär att om ett barn blir bosatt här i landet under det andra levnadsåret ska föräldrapenning lämnas under högst 200 dagar sammanlagt för föräldrarna. Om bosättning i stället sker efter det andra levnadsåret ska föräldrapenning lämnas under högst 100 dagar sammanlagt för föräldrarna. Lagändringarna föreslås träda i kraft den 1 juli 2017 med vissa övergångsbestämmelser.
