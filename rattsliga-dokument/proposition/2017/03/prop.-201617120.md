# Genomförande av sjöfolksdirektivet

Propositionen innehåller förslag som genomför Europaparlamentets och
rådets direktiv (EU) 2015/1794, vilket ger sjöfolk i huvudsak samma
arbetsrättsliga rättigheter som andra arbetstagare har sedan tidigare.

I lagen (2011:427\) om europeiska företagsråd föreslås en ny regel om
att möten med en förhandlingsdelegation eller ett europeiskt företagsråd
om möjligt ska planeras så att ledamöter eller suppleanter i ett sådant
organ som har befattning ombord kan delta fysiskt eller på distans.

Lagändringarna föreslås träda i kraft den 1 oktober 2017\.
