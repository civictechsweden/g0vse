# Barnombudsmannens anmälningsskyldighet

I propositionen föreslås att Barnombudsmannens anmälningsskyldighet i
lagen (1993:335\) om Barnombudsman ändras så att anmälningsskyldigheten
överensstämmer med motsvarande anmälningsskyldighet i socialtjänstlagen
(2001:453\). Det föreslås ingen förändring av myndighetens
uppgiftsskyldighet.

I propositionen föreslås det vidare att Barnombudsmannen ges
möjlighet att till Inspektionen för vård och omsorg lämna uppgifter som
kan vara av betydelse för dess tillsyn.

Enligt nuvarande lagstiftning är det inte möjligt att lämna uppgifter till
en tillsynsmyndighet. Mot bakgrund av ovan nämnda ändring förslås
därför att det i offentlighets\- och sekretesslagen (2009:400\) införs en
sekretessbrytande bestämmelse för Barnombudsmannen avseende
Inspektionen för vård och omsorg.

Lagändringarna är en del i regeringens arbete med att stärka barnets
rättigheter, i synnerhet barn och unga som samhället tagit på sig ett
särskilt ansvar att skydda.

Lagändringarna föreslås träda i kraft den 1 januari 2018\.
