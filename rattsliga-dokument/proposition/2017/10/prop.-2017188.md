# Justering av den utvidgade fåmansföretagsdefinitionen

I propositionen föreslås att den utvidgade fåmansföretagsdefinitionen i
inkomstskattelagen justeras. Förslaget innebär att vid en
bedömning av om alla verksamma delägare ska anses som en enda
delägare – och företaget därmed ska anses vara ett fåmansföretag – ska
hänsyn även tas till delägares eller någon närståendes verksamhet, dels i
det företag som äger företaget som prövningen avser, dels i ett annat
företag som ägs av det förstnämnda företaget.

De nya bestämmelserna föreslås träda i kraft den 1 januari 2018\.
