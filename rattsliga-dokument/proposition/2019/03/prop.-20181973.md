# Extra ändringsbudget för 2019 – Sänkt mervärdesskatt på elektroniska publikationer

I propositionen föreslås att mervärdesskattesatsen för elektroniska publikationer
sänks till 6 procent.

Det innebär att skattesatsen ska sänkas på produkter som tillhandhålls på elektronisk väg och som motsvarar böcker, tidningar och tidskrifter samt andra liknande produkter som i dag beskattas med 6 procent. Produkter som helt eller huvudsakligen är ägnade åt reklam eller helt eller huvudsakligen består av rörlig bild eller hörbar musik ska inte omfattas. Förslaget föranleder ändringar i mervärdesskattelagen. Förslaget föreslås träda i kraft den 1 juli 2019\.

Vidare föreslår regeringen i propositionen att ändamålen för anslagen
för Jämställdhetsmyndigheten och Delegationen mot segregation ändras så att anslagen får användas för respektive myndighets förvaltningsutgifter.
