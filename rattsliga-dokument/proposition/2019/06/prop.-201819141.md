# Elektroniska fraktsedlar vid vägtransport

Regeringen föreslår att Sverige ska tillträda ett protokoll om elektroniska fraktsedlar till den så kallade CMR\-konventionen. Konventionen reglerar internationella transporter av gods på väg. Regeringen lägger också fram förslag till lagändringar med anledning av tillträdet till protokollet.

Förslagen innebär att regleringen av internationella transporter av gods på väg anpassas till användning av elektroniska fraktsedlar i stället för fraktsedlar i pappersform. Även regleringen av inrikes vägtransporter anpassas till användning av elektroniska fraktsedlar.

Lagändringarna föreslås träda i kraft den dag som regeringen bestämmer.

I propositionen läggs även fram förslag till rättelse avseende vissa
hänvisningar. De lagändringarna föreslås träda i kraft den 1 januari 2020\.

[Pressmeddelande: Modernare regler om fraktsedlar](/pressmeddelanden/2019/06/modernare-regler-om-fraktsedlar/ "Modernare regler om fraktsedlar")
