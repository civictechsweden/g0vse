# Totalförsvarsdatalag – personuppgiftsbehandling vid Totalförsvarets rekryteringsmyndighet

Regeringen föreslår att lagen om behandling av personuppgifter om totalförsvarspliktiga
upphävs och att en ny totalförsvarsdatalag införs. Förslaget
innebär dels en modernisering av den nuvarande registerlagen, dels
en anpassning till bestämmelserna i EU:s dataskyddsförordning.

Den nya lagen föreslås reglera behandlingen av personuppgifter om
totalförsvarspliktiga och annan personal inom totalförsvaret i Totalförsvarets rekryteringsmyndighets verksamhet.

Lagen föreslås träda i kraft den 1 maj 2020\.
