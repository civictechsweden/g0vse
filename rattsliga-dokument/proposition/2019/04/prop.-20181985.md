# Vissa ändringar som gäller PKU-biobanken

Regeringen föreslår att tester på nyfödda för att identifiera allvarliga medfödda sjukdomar – PKU\-screening – även ska kunna omfatta andra sjukdomar än ämnesomsättningssjukdomar.

Bestämmelserna om PKU\-biobanken och PKU\-registret ska även gälla för PKU\-prover från barn som inte har lämnat sådana prov som nyfödda, exempelvis barn födda i annat land.

Uppgifter om bland annat provgivarens personnummer och födelsevikt samt analys\- och undersökningsresultat får sparas i PKU\-registret.

## Bestämmelser om samtycke

I lagen om genetisk integritet m.m. införs en bestämmelse som anger att bestämmelserna om samtycke i 3 kap. lagen om biobanker i hälso\- och sjukvården m.m. ska tillämpas för undersökningar i enlighet med 5 kap. den lagen.

Regeringen föreslår också en följdändring i offentlighets\- och sekretesslagen.

Ändringarna föreslås träda i kraft den 1 juli 2019\.
