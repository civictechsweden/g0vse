# Förlängda möjligheter för migrationsdomstolarna att överlämna mål

De förvaltningsrätter som är migrationsdomstolar har sedan den 1 januari 2017 haft möjlighet att överlämna migrationsmål och andra mål till övriga förvaltningsrätter. På motsvarande sätt har den kammarrätt som är migrationsöverdomstol haft möjlighet att överlämna andra mål än migrationsmål till andra kammarrätter.

Möjligheterna att lämna över andra mål än migrationsmål är tillfälliga och gäller till och med december 2019\. Regeringen föreslår att dessa möjligheter ska förlängas till och med december 2020\. Förslaget syftar till att ge domstolarna bättre förutsättningar att hålla handläggningstiderna på en rimlig nivå genom att den samlade kapaciteten hos de allmänna förvaltningsdomstolarna tas tillvara.
