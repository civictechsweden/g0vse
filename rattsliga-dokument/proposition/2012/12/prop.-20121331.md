# Nordisk konvention om social trygghet

I propositionen föreslås att riksdagen godkänner den nya nordiska konventionen om social trygghet av den 12 juni 2012 och att konventionen ska gälla som lag här i landet. Konventionen ersätter den tidigare konventionen av den 18 augusti 2003 (SFS 2004:114\).

I huvudsak föranleds den nya konventionen av behovet av att förtydliga EU\-bestämmelserna inom Norden och anpassa den nordiska samordningen till de nya EU\-förordningarna (EG) nr 883/2004 och (EG) nr 987/2009\.

Ändringar har även gjorts för att hantera problem som kan uppstå för personer som rör sig mellan de nordiska länderna. I konventionen görs inga nya åtaganden som medför kostnader för svenskt vidkommande.
