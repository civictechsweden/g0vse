# Bemyndigande om krav på och kontroll av vissa elmätare

I propositionen föreslås att ett bemyndigande införs i lagen (1992:1514) om måttenheter, mätningar och mätdon med innebörden att regeringen eller den myndighet som regeringen bestämmer får meddela föreskrifter om krav på och kontroll av elmätare även i andra situationer än där föreskrifterna krävs för att uppfylla Sveriges internationella överenskommelser eller är befogade från konsumentsynpunkt.

Lagändringen föreslås träda i kraft den 1 maj 2012.
