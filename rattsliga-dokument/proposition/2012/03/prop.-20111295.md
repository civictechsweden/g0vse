# Genomförande av EU-direktivet om mänskliga organ avsedda för transplantation

Propositionen innehåller förslag som syftar till att i svensk rätt genomföra Europaparlamentets och rådets direktiv 2010/53/EU från den 7 juli 2010 om kvalitets\- och säkerhetsnormer för mänskliga organ avsedda för transplantation (nedan benämnt direktivet).

Direktivet tar sikte på att i olika skeden i hanteringen av mänskliga organ avsedda för detta ändamål, säkra kvaliteten och säkerheten hos organen. Syftet är att säkerställa en hög hälsoskyddsnivå för människor.

I propositionen föreslår regeringen en ny lag om kvalitets\- och säkerhetsnormer vid hantering av mänskliga organ. Den föreslagna lagen innehåller bestämmelser om kvalitets\- och säkerhetsnormer för mänskliga organ avsedda för transplantation och syftet med lagen är att skydda människors hälsa.
