# Ändringar i radio- och tv-lagen

I propositionen lämnas förslag till ändringar i radio\- och tv\-lagen(2010:696\). Ett av förslagen innebär att lagens bestämmelser om att tv\-sändningar i viss utsträckning ska göras tillgängliga för personer med funktionsnedsättning ska gälla även för tv\-sändningar i tråd, det vill säga sändningar i kabel\- och ip\-nät.

Förslag lämnas också om att det ska vara tillåtet med annonsavbrott som är kortare än en minut i direktsända sportevenemang. I övriga tv\-sändningar föreslås detta vara tillåtet endast om det föreligger synnerliga skäl.

Slutligen föreslås även vissa förtydliganden och ändringar av redaktionell karaktär.

Lagändringarna föreslås träda i kraft den 1 januari 2013\.
