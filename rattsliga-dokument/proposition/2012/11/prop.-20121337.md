# Kompletterande bestämmelser till EU-förordningen om internationell roaming

I propositionen lämnas ett förslag till ändring av lagen (2003:389\) om elektronisk kommunikation för att komplettera Europaparlamentets och rådets förordning (EU) nr 531/2012 av den 13 juni 2012 om roaming i allmänna mobilnät i unionen, som utgör en omarbetning av förordning (EG) nr 717/2007 av den 27 juni 2007 om roaming i allmänna mobila kommunikationsnät i gemenskapen. Det föreslås att bestämmelserna om möjligheten för tillsynsmyndigheten att dels meddela förelägganden och förbud mot den som inte följer reglerna i förordning (EG) 717/2007, dels pröva tvister som har samband med skyldigheter enligt den förordningen, ändras så att hänvisningarna i stället avser förordning (EU) nr 531/2012\.

Lagändringen föreslås träda i kraft den 1 mars 2013\.
