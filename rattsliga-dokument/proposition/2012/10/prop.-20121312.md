# Åtgärder inom arbetslöshetsförsäkringen m.m

Propositionen omfattar ändringar och förtydliganden i lagen om arbetslöshetsförsäkring, lagen om arbetslöshetskassor och lagen om behandling av personuppgifter i den arbetsmarknadspolitiska verksamheten.

### Föreslagna ändringar i lagen om arbetslöshetsförsäkring

* Ändringar i de allmänna villkoren.
* Genomgripande förändringar av systemet för åtgärder.
* Arbetslöshetskassorna ska få utökade möjligheter att hålla inne ersättning under tid då rätten till ersättning utreds.
* En sökande i ett ärende om ersättning ska intyga att lämnade uppgifter är riktiga och meddela ändrade förhållanden.

### Föreslagna ändringar i lagen om arbetslöshetskassor

* En enskild som låtit bli att anmäla ändrade förhållanden av betydelse för rätten till ersättning ska uteslutas som medlem ur en arbetslöshetskassa eller frånkännas rätt till ersättning.

### Föreslagna ändringar i lagen om behandling av personuppgifter

* Alla känsliga personuppgifter som avses i personuppgiftslagen ska få behandlas i en databas, om de har lämnats i ett ärende.

Lagändringarna föreslås träda i kraft den 1 september 2013\.
