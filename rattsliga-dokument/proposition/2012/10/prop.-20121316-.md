# Vissa frågor om underhållsstöd

I propositionen föreslås vissa ändringar i 19 kap. socialförsäkringsbalken när det gäller en bidragsskyldigs betalningsskyldighet för underhållstöd. Det föreslås ett förtydligande om att betalningsskyldigheten efter anstånd med betalning av underhållsstöd fullgörs genom avbetalning. Om en avbetalningspost inte är betald i rätt tid, måste den bidragsskyldige senast fem månader efter det ha kommit i kapp med avbetalningsplanen. Är samtliga delposter inte betalda inom den angivna tiden förfaller hela skulden till omedelbar betalning.

Vidare föreslås en korrigering i 18 kap. socialförsäkringsbalken av tre hänvisningar till bestämmelser i 19 kap. så att dessa motsvarar vad som gällde enligt lagen (1996:1030\) om underhållsstöd innan balken trädde i kraft. I 19 kap. 49 § föreslås slutligen ett förtydligande i fråga om verkställbarhet av beslut.

Lagändringarna föreslås träda i kraft den 1 januari 2013 med vissa övergångsbestämmelser.
