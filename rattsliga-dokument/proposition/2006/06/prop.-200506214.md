# Offentliggörande av resultat av livsmedelskontroll

Propostionen överlämnades av den tidigare regeringen i augusti 2006\. I propositionen föreslås att en försöksverksamhet med ett system för offentliggörande av resultat av livsmedelskontroll införs. Systemet skall tillämpas av livsmedelsföretagare som tillhandahåller livsmedel direkt till slutkonsumenter. Systemet skall vara begränsat till ett fåtal kommuner och tillämpas frivilligt inom ramen för en försöksverksamhet under tre år.

Genom skr. 2006/07:21, som överlämnades till riksdagen den 14 november 2006, har regeringen återkallat prop. 2005/06:214\.
