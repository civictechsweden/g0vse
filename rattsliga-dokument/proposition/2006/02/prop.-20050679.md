# Konvention om social trygghet mellan Sverige och Chile

I propositionen föreslås att riksdagen godkänner avtalet den 12 december 2005 som ändrar konventionen om social trygghet mellan Sverige och Chile. Avtalet ersätter vissa bestämmelser i konventionen den 13 mars 1995 mellan Sverige och Chile om social trygghet (SFS 1995:1337, SÖ 1996:5\). Vidare föreslås att konventionen antas att gälla som lag i Sverige. I huvudsak föranleds ändringarna i konventionen av det reformerade svenska ålderspensionssystemet som i sin helhet trädde i kraft den 1 januari 2003\. I anpassningen av konventionen görs inga nya åtaganden som medför kostnader för svenskt vidkommande.
