# Skatt på flygresor

Regeringen föreslår att en skatt på flygresor införs. Flyget ska på så sätt ta sitt ansvar för sin klimatpåverkan. Flygskatt ska betalas för passagerare som reser från en svensk flygplats i plan för över tio passagerare. Vissa undantag gäller för stödområdena A och B samt Gotland. Skatten betalas av den som utför flygningen, det vill säga vanligtvis ett flygföretag. Skattesatserna är 94 kronor för flyg inom Europa och 188 kronor för flyg till utomeuropeiska destinationer.
Vad händer nu?
Riksdagen sade delvis ja till propositionen den 2 juni 2006. Reglerna i kraft den dag regeringen bestämmer. Skatt ska inte tas ut för resa som beställts minst en kalendermånad före ikraftträdandet. Efter införandet kan Skatteverket och Luftfartsverket ge mer information.
