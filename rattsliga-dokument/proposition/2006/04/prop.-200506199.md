# Fågelinfluensa (H5N1)

I propositionen föreslår regeringen att riksdagen godkänner regeringens föreskrifter i förordningen (2006:137\) om att bestämmelserna i smittskyddslagen (2004:168\) om allmänfarliga sjukdomar skall tillämpas på fågelinfluensa av typen H5N1\. Vidare föreslår regeringen att fågelinfluensa (H5N1\) anges som en allmänfarlig sjukdom i bilaga 1 till smittskyddslagen. För att sjukdomens beteckning skall bli mer korrekt ur ett medicinskt perspektiv föreslår regeringen en mindre ändring av sjukdomens namn i förhållande till beteckningen i förordningen. Den föreslagna beteckningen är fågelinfluensa (H5N1\).

Lagändringen föreslås träda i kraft den 1 juni 2006\.
