# Finansiella konglomerat

Ett finansiellt konglomerat är en företagsgrupp som innehåller företag som driver verksamhet inom både försäkringssektorn och bank- och värdepapperssektorn. Om ett företag i en sådan grupp får finansiella problem kan det sprida sig även till företag inom andra sektorer. Eftersom det på senare år växt fram allt fler finansiella konglomerat har tillsyn och regler på området blivit allt viktigare.
Propositionen innehåller förslag till en ny lag om särskild tillsyn över finansiella konglomerat och till flera ändringar i befintliga lagar på finansmarknadsområdet. EU:s konglomeratdirektiv (2002/87/EG) ligger till grund för förslagen. Bestämmelserna föreslås träda i kraft den 1 juli 2006.
Den 31 maj 2006 fattade riksdagen beslut om regeringens förslag.
