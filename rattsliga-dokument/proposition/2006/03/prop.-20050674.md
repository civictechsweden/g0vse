# Kvalificerad yrkesutbildning som uppdragsutbildning

Propositionens huvudsakliga innehåll
I propositionen föreslås att en utbildningsanordnare som beviljats bidrag eller särskilda medel enligt lagen (2001:239) om kvalificerad yrkesutbildning efter anmälan får bedriva sådan utbildning som uppdragsutbildning mot annan ersättning. Vidare föreslås att regeringen meddelar föreskrifter om till vilken myndighet en anmälan ska lämnas. Syftet med lagförslaget är att möjliggöra att olika moment och kurser inom den kvalificerade yrkesutbildningen ska kunna användas som inslag i bl.a. personalutbildning och arbetsmarknadsutbildning.
Lagändringen föreslås träda i kraft den 1 augusti 2006.
