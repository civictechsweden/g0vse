# Försöksverksamhet med komplement till färdtjänst

I propositionen föreslås en ny lag som ger kommunerna möjlighet att ge ekonomiskt stöd för anskaffning och anpassning av motorfordon till personer som är berättigade till färdtjänst (komplement till färdtjänst). Verksamheten skall inledas som ett försök. Försöket får bedrivas endast av de kommuner som får tillstånd av regeringen.

Försöksverksamheten med komplement till färdtjänst skall pågå i tre år mellan den 1 juli 2007 och den 30 juni 2010\.

Vidare föreslås vissa språkliga ändringar i lagen (1988:360\) om handläggning av ärenden om bilstöd till handikappade.
