# Ett regionalt förhöjt grundavdrag

I propositionen föreslås en skattelättnad för personer bosatta inom stödområde A (Norrlands inland, västra Dalarna och nordligaste Värmland) som kompensation för ökade utgifter på grund av områdets geografiska förutsättningar.
Kompensationen lämnas genom att grundavdraget höjs med 2 500 kronor. För inkomståret 2006 lämnas dock kompensation med det dubbla beloppet 5 000 kronor. Undantag görs dock av statsstödsskäl för dem som bedriver näringsverksamhet inom transportsektorn. De nya bestämmelserna föreslås träda i kraft den 1 juli 2006 och tillämpas första gången vid 2007 års taxering.
Den 19 maj 2006 sade riksdagen ja till regeringens förslag.
