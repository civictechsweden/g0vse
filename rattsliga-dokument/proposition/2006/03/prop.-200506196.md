# Inlösen av minoritetsaktier i försäkringsaktiebolag, m.m.

Regeringen föreslår i propositionen att inlösen av minoritetsaktier i försäkringsaktiebolag ska kunna ske även när majoritetsaktieägaren är en annan fysisk eller juridisk person än ett svenskt försäkringsbolag. Minoritetsägarna ska i motsvarande situation ha rätt att få sina aktier inlösta. Förslagen innebär att inlösenbestämmelserna för försäkringsaktiebolag, som regleras i försäkringsrörelselagen, blir desamma som för aktiebolag enligt den nya aktiebolagslagen.
Genom de föreslagna ändringarna tillgodoses också bestämmelserna om inlösen i EG-direktivet om uppköpserbjudanden i fråga om försäkringsaktiebolag.
De nya bestämmelserna föreslås träda i kraft den 1 juli 2006.
Riksdagen beslutade att säga ja till förslagen den 19 maj 2006.
