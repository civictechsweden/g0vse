# Anpassningar av studiestödet till vissa EG-direktiv, m.m.

I denna proposition föreslås vissa ändringar i bl.a. studiestödslagen (1999:1395\) så att reglerna om utländska medborgares rätt till svenskt studiestöd anpassas till förändringarna inom EG\-rätten. Utvecklingen av EG\-rätten innebär bland annat att den fria rörligheten för personer underlättas och att principen om likabehandling av sociala förmåner, inklusive studiestöd, utvidgas till vissa nya grupper. Förslagen till lagändringar innebär bland annat att utländska medborgare med permanent uppehållsrätt i Sverige och utländska medborgare med ställning som varaktigt bosatta i Sverige eller i annan EU\-stat under vissa förutsättningar ska jämställas med svenska medborgare när det gäller rätt till studiestöd och rekryteringsbidrag till vuxenstuderande.

Samtidigt lämnas förslag till vissa följdändringar med anledning av att bidrag vid korttidsstudier även kommer att administreras av Sametinget.

Lagförslagen föreslås träda i kraft den 1 juli 2006\.
