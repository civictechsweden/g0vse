# Avveckling av rekryteringsbidrag till vuxenstuderande

Propositionens huvudsakliga innehåll
I denna proposition lämnar regeringen förslag som syftar till att villkoren för finansiering av studier skall bli mer likvärdiga och enhetliga för vuxna studerande på olika utbildningsnivåer. Regeringen föreslår därför att rekryteringsbidraget till vuxenstuderande avvecklas från och med den 1 januari 2007. Vissa övergångsbestämmelser föreslås för de studerande som under innevarande år har beviljats rekryteringsbidrag.
