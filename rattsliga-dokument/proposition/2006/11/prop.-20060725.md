# Tekniska krav på elektroniska vägavgiftssystem

I propositionen föreslås en lag om elektroniska vägavgiftssystem. Genom lagen genomförs Europaparlamentets och rådets direktiv 2004/52/EG av den 29 april 2004 om driftskompatibilitet mellan elektroniska vägtullsystem i gemenskapen i svensk rätt.
Lagen föreskriver att sådana elektroniska vägavgiftssystem som tas i drift efter den 28 februari 2007 ska uppfylla vissa tekniska krav. Syftet är att säkerställa tekniska standarder för elektroniska vägavgiftssystem. Med elektroniska vägavgiftssystem avses system som används för elektronisk betalning av avgifter som tas ut för färd med motordrivna fordon på väg eller på vägfärjor.
En tillsynsmyndighet föreslås utöva tillsyn över lagen samt, om det är påkallat, förelägga den som driver ett elektroniskt vägavgiftssystem som omfattas av lagen att vidta rättelse så att systemet uppfyller de tekniska kraven.
Den nya lagen föreslås träda i kraft den 1 mars 2007.
