# Radio och TV i allmänhetens tjänst - överlåtelse av rättigheter till offentligt framförande

I propositionen föreslås en ändring i lagen om TV-avgift. Ändringen innebär att lagen inte ska ange att programföretagen inte får ta ut någon ytterligare betalning än TV-avgiften när sändningarna är riktade till Sverige. I stället skall det framgå av programföretagens anslagsvillkor att sändningarna skall kunna tas emot av allmänheten utan villkor om särskild betalning utöver TV-avgiften.

I propositionen görs också bedömningen att det inte bör göras några formella begränsningar av Sveriges Radio AB:s, Sveriges Television AB:s och Sveriges Utbildningsradio AB:s rätt att begära ersättning av en anordnare när innehållet i programföretagens sändningar görs tillgängliga för allmänheten genom offentligt framförande.
