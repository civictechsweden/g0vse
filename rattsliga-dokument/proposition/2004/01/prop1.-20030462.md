# Avgift till den kompletterande arbetslöshetskassan

I propositionen föreslås ändringar i lagen (1997:239) om arbetslöshetskassor. Bland annat föreslås att den kompletterande arbetslöshetskassan ska ta ut en avgift av dem som får ersättning enligt grundförsäkringen enligt lagen (1997:238) om arbetslöshetsförsäkring och som inte är anslutna till kassan eller medlemmar i en annan arbetslöshetskassa. I propositionen föreslås också ett förtydligande i 87 § lagen om arbetslöshetskassor så att det framgår att även den kompletterande arbetslöshetskassan ska betala utjämningsavgift.
Lagändringarna föreslås träda i kraft den 1 oktober 2004.
