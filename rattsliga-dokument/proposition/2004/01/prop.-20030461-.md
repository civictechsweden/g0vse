# Svenskt deltagande i Förenta nationernas mission i Liberia

I propositionen redogör regeringen för den senaste utvecklingen i Liberia, den humanitära situationen och det svenska engagemanget i Liberia, Förenta nationernas mission i Liberia (UNMIL), samt förberedelserna för ett svenskt deltagande i missionen med ett mekaniserat skyttekompani inom ramen för en irländsk bataljon. Regeringen föreslår att riksdagen medger att regeringen ställer en väpnad styrka bestående av högst 240 personer till förfogande för deltagande inom ramen för UNMIL under 12 månader.
