# Förslag till en ny järnvägslag

I propositionen föreslås att de grundläggande bestämmelserna om järnvägar regleras i en ny järnvägslag. Lagen innehåller bestämmelser om järnvägsinfrastruktur och järnvägsfordon samt om utförande och organisation av järnvägstrafik. Lagen skall inte gälla tunnelbana och spårväg. De allmänna säkerhetskrav samt ordnings\- och straffbestämmelser som gällt enligt järnvägssäkerhetslagen (1990:1157\) överförs till järnvägslagen.
