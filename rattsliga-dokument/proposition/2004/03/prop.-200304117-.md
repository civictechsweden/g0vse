# Beskattning av viss privatinförsel av tobaksvaror m.m.

Regeringen föreslår att under en övergångsperiod (längst till och med år 2009) ska kvantiteten av cigaretter och andra tobaksvaror som en resenär får föra in för privat bruk från vissa av EU:s nya medlemsstater utan att betala punktskatt i Sverige, vara samma som gäller för resenärer från länder utanför EU. De nya medlemsstater som regeln berör är Tjeckien, Slovenien, Polen, Slovakien, Ungern, Estland, Lettland och Litauen.
Vidare föreslås att den särskilda bestämmelsen i lagen om frihet från skatt vid import m.m. som rör privatimport av starköl från tredje land slopas. Eftersom Sveriges undantag från EU:s regler om privatinförsel av alkohol och tobak från andra medlemsstater upphörde den 1 januari 2004 ska gällande EU-regler även tillämpas på privatimport av öl från länder utanför EU.
Riksdagen har beslutat enligt regeringens förslag. Reglerna träder i kraft den 1 juni 2004.
Vänd dig till Tullverket för mer information om de nya reglerna.
