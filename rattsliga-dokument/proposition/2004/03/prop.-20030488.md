# Övervakning av sjötrafiken m.m.

I propositionen föreslås att lagstiftningen kompletteras med vissa bestämmelser om anmälningsskyldighet samt om åtgärder vid ogynnsamma väder\- och sjöförhållanden. Vidare föreslås att tillämpningsområdet för lagen (1996:18\) om vissa säkerhets\- och miljökrav på fritidsbåtar (fritidsbåtslagen) utvidgas så att lagen även kommer att omfatta vattenskotrar och vissa motorer. Det föreslås ckså att det införs bestämmelser om att vissa produkter ska uppfylla väsentliga säkerhets\- och miljökrav när de har genomgått omfattande förändringar.

Genom förslagen genomförs två EG\-direktiv, nämligen direktivet 2002/59/EG om inrättande av ett övervaknings\- och informationssystem för sjötrafik i gemenskapen och om upphävande av rådets direktiv 93/75/EEG (övervakningsdirektivet), och direktivet 2003/44/EG om ändring i direktiv 94/25/EG om tillnärmning av medlemsstaternas lagar och andra författningar i fråga om fritidsbåtar (fritidsbåtsdirektivet).

De lagändringar som föranleds av övervakningsdirektivet föreslås träda i kraft den 1 juli 2004\. Ändringarna i fritidsbåtslagen föreslås träda i kraft den 1 januari 2005\.
