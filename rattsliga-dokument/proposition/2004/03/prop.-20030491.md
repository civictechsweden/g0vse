# Vissa premiepensionsfrågor

Regeringen har överlämnat en proposition till riksdagen som innehåller förslag till vissa förenklingar och förbättringar av premiepensionssystemet. Det föreslås att premiepension ska kunna utbetalas redan från och med den månad då ansökan kom in till försäkringskassan. Vissa justeringar föreslås av reglerna för premiepensionssparares övergång till traditionell livförsäkring. I propositionen föreslås också vissa begränsningar av de situationer när Premiepensionsmyndigheten (PPM) skall återkräva premiepension. Vidare föreslås en ändring som avser inte bara premiepension utan hela ålderspensionen: pensionssparare ska utan tidsbegränsning kunna återkalla eller minska sitt pensionsuttag.
De som berörs av de nya reglerna är premiepensionssparare, premiepensionstagare, PPM, Riksförsäkringsverket och försäkringskassorna.
Riksdagen har beslutat enligt förslaget och reglerna träder i kraft den 1 juli 2004 respektive den 1 januari 2005.
Vänd dig till Premiepensionsmyndigheten, Riksförsäkringsverket eller någon
försäkringskassa för mer information om de nya reglerna.
