# Skärpta regler mot penningtvätt

Arbetet med att bekämpa penningtvätt är en viktig del i kampen mot ekonomisk brottslighet. Tidigare har främst banker och andra finansiella företag utnyttjats för att tvätta pengar som kommer från brottslig verksamhet. Därför är de flesta finansiella företag i Sverige sedan tio år tillbaka skyldiga att bland annat kontrollera identiteten hos den som man gör affärer med eller utför transaktioner åt. Företagen är också skyldiga att rapportera misstänkta fall av penningtvätt till polisen.
För att ytterligare vässa lagstiftningen mot penningtvätt föreslår regeringen att även vissa företag utanför den finansiella sektorn ska omfattas av penningtvättslagen. Det handlar om revisorer, oberoende jurister, skatterådgivare, fastighetsmäklare, kasinon och personer som yrkesmässigt handlar med eller på auktion försäljer varor av högt värde som antikviteter, konst, ädelstenar, metaller och transportmedel.
Riksdagen fattade beslut om förslaget den 1 december 2004.
