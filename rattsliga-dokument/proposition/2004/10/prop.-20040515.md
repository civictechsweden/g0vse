# Mervärdesskatt vid omsättning av gas och el, m.m.

I propositionen föreslås nya regler när det gäller mervärdesbeskattning av handeln med el och gas. De nya reglerna föranleds av ett EG\-direktiv.

Förslag lämnas också om mervärdesskattefrihet för omsättning avseende NATO\-styrkor.

Propositionen föreslår vidare att möjligheten att lämna periodisk sammanställning för ett kalenderår slopas.

Dessutom föreslås att det införs förfaranderegler i skattebetalningslagen om återbetalning av mervärdesskatt och punktskatt till internationella organisationer m.fl.

Slutligen föreslås viss mervärdesskattefrihet för Europeiska centrumet för förebyggande och kontroll av sjukdomar.

De nya reglerna om gas och el ska vara införda den 1 januari 2005\. Reglerna föreslås därför träda i kraft denna dag. Övriga regler föreslås också träda i kraft den 1 januari 2005\.

Riksdagen beslutade den 1 december 2004 att säga ja till propositionen med några smärre justeringar. Efter den 1 januari 2005 ansvarar Skatteverket för information om de nya reglerna.
