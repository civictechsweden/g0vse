# Räntebeläggning av periodiseringsfonderna

I denna proposition föreslås att juridiska personer som vid beskattningsårets ingång har gjort avsättningar till periodiseringsfonder skall ta upp en schablonintäkt till beskattning. De nya skattebestämmelserna ska finansiera sänkningen av förmögenhetsskatten och slopandet av arvs- och gåvoskatten.
De nya reglerna föreslås träda i kraft den 1 januari 2005 och tillämpas på beskattningsår som påbörjas efter utgången av 2004.
Riksdagen sade den 16 december 2004 ja till regeringens förslag. Efter den 1 januari 2005 ansvarar Skatteverket för information om de nya reglerna.
