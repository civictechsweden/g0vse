# Förlängd försöksverksamhet med ändrad regional ansvarsfördelning i Skåne och Västra Götalands län

Under tiden den 1 juli 1997 till 31 december 2002 genomfördes en försöksverksamhet med ändrad regional ansvarsfördelning i Kalmar, Gotlands och Skåne län. En sådan försöksverksamhet genomfördes även i Västra Götalands län under tiden den 1 januari 1999 till 31 december 2002\. Riksdagen har sedermera beslutat att försöksverksamheten skall fortsätta till och med den 31 december 2006 i Skåne län och Västra Götalands län.

I propositionen föreslås att försöksverksamheten i Skåne län och Västra Götalands län skall fortgå till och med utgången av 2010\.

Riksdagen beslutade 1 december 2004 att förlänga försöksverksamheten till och med år 2010\. Regeringen tillsatte 2003 en parlamentarisk kommitté, Ansvarskommittén, som ska se över strukturen och uppgiftsfördelningen inom samhällsorganisationen. Riksdagen anser att man ska vänta in Ansvarskommitténs slutrapport innan riksdagen beslutar om en ny permanent regional ansvarsfördelning.
