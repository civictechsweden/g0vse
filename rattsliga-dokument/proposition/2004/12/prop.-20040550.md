# Åtgärder mot missbruk av stiftelser

I propositionen föreslås ändringar i stiftelselagen (1994:1220\) och lagen (1980:1102\) om handelsbolag och enkla bolag.

Enligt förslaget ska stiftelser, som inte har någon behörig företrädare i Sverige, bemyndiga en person som bor i Sverige att på stiftelsens vägnar ta emot delgivning. Det föreslås vidare att stiftelseregistret ska innehålla uppgift om revisorer i registrerade stiftelser. Slutligen föreslås att pensions\- och personalstiftelser inte ska få vara bolagsmän i handelsbolag.

Lagändringarna föreslås träda i kraft den 1 juli 2005\.
