# Fortsatt arbete för en säker vägtrafik

I propositionen redovisar regeringen en konkretisering av arbetet med att förverkliga nollvisionen och en utvärdering av det trafiksäkerhetsarbete som bedrivits sedan beslutet om nollvisionen fattades. Den långsiktiga inriktningen av trafiksäkerhetsarbetet enligt beslutet om nollvisionen ligger fast.

Propositionen innehåller även förslag till nya regler om uppsikt under övningskörning och obligatorisk introduktionsutbildning inför privat övningskörning för förarbehörigheten B. Propositionen innehåller dessutom ett förslag till en ny lag om vägtransportledare.

Den nya lagen föreslås träda i kraft den 1 juli 2005\.
