# Beskattning av lokalanställd personal vid utländska beskickningar och konsulat i Sverige

Regeringen föreslår i en proposition som lämnas till riksdagen att skattefriheten för lokalanställda vid utländska ambassader i Sverige slopas. Ändringen till beskattade löner lär medföra att dessa justeras upp till kollektivavtalsnivå.
Med lokalanställda avses de personer som arbetar på ambassader utan att vara utsända ambassadmedlemmar. Den nuvarande skattefriheten har inneburit att deras lönenivå är låg, ungefär motsvarande en svensk lön efter skatt. Detta innebär i sin tur att de lokalanställdas socialförsäkringsförmåner, t.ex. pension och sjukpenning blir dåliga. De lokalanställdas nuvarande skattefrihet kan därför leda till oacceptabla konsekvenser när det gäller den sociala tryggheten.
För att ge de inblandade möjlighet att anpassa sig till den nya situationen föreslås ändringen träda i kraft den 1 januari 2007. Du kan då vända dig till Skatteverket för mer information om de nya reglerna.
Riksdagen beslutade den 17 juni 2004 enligt regeringens förslag.
