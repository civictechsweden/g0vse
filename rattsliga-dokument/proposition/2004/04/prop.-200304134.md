# Beskattning av Europabolag

Regeringen har överlämnat en proposition om beskattning av europabolag.

I propositionen föreslås att den nya företagsformen europabolag likställs med aktiebolag i inkomstbeskattningen.

Ändringen föreslås träda i kraft den 8 oktober 2004 då EG\-förordningen om stadga för europabolag träder i kraft.

Förordningen är ett led i genomförandet av den inre marknaden i EU och europabolag är en europeisk aktiebolagsform som medlemsstaterna enats om.

Riksdagen beslutade om ett lagförslag som ska komplettera EG\-förordningen om europabolag. Det börjar gälla den 8 oktober 2004\. Det är samma dag som EG\-förordningen träder i kraft.

Europabolag är en särskild aktiebolagsform för företag som verkar gränsöverskridande i Europa. Kommissionens ursprungliga tanke var att ett europabolag helt skulle lyda under gemensamma EG\-regler. Den ambitionen var inte möjlig att genomföra. I stället har många frågor överlåtits till ländernas egen lagstiftning.

Du kan vända dig till Skatteverket för mer information om de nya reglerna.
