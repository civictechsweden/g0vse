# Ett stärkt Green Cargo AB för hållbara transportlösningar

Regeringen föreslår att riksdagen bemyndigar regeringen att vidta de åtgärder som krävs för att Green Cargo AB ska utvecklas till att vara ett lönsamt och framgångsrikt logistikföretag.
Regeringen föreslår att riksdagen bemyndigar regeringen att under åren 2004-2005 vidta följande åtgärder, var för sig eller i kombination: att avyttra hela eller delar av aktieinnehavet i Green Cargo AB, att förvärva aktier eller andra former av andelar i det företag eller den företagsgrupp som förvärvar aktier i Green Cargo AB, att förvärva rättigheter att förvärva aktier eller andra former av andelar i det företag eller den företagsgrupp som förvärvar aktier i Green Cargo AB eller att tillskjuta kapital till Green Cargo AB. Regeringen föreslår att riksdagen godkänner att dessa åtgärder får finansieras från det särskilda kontot i Riksgäldskontoret avsett för insatser i av staten hel- eller delägda aktiebolag.
