# En ny luftfartsmyndighet - lagstiftning

Den 1 januari 2005 ska det nuvarande Luftfartsverket delas upp i två myndigheter, Luftfartsverket och Luftfartsstyrelsen. Luftfartsverket ska i fortsättningen driva statens flygplatser och bedriva flygtrafiktjänst, och Luftfartsstyrelsen ska ta hand om de myndighetsuppgifter som i dag ligger på Luftfartsverket. I denna proposition lämnas förslag till de lagändringar som denna uppdelning kräver. Det är till största delen fråga om att byta ut "Luftfartsverket" mot "Luftfartsstyrelsen" i sex lagar. Dessutom föreslås en lag upphävas.
Lagförslagen föreslås träda i kraft den 1 januari 2005.
