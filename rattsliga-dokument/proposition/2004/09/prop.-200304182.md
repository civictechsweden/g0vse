# Skärpta krav för närradiotillstånd, m.m.

I propositionen föreslås att det i radio- och TV-lagen (1996:844) införs skärpta krav på anknytning till sändningsområdet för att ideella föreningar skall få tillstånd att sända närradio. I propositionen föreslås också en ändring i brottsbalken.

Förslaget innebär att Statens biografbyrå skall yttra sig i fråga om brott som avses i 16 kap. 10 b § brottsbalken (olaga våldsskildring) innan allmänt åtal väcks såvitt avser rörliga bilder inte bara i filmer och videogram utan även i andra tekniska upptagningar.

Lagändringarna föreslås träda i kraft den 1 januari 2005.
