# Avdrag för utdelning på insatsemissioner

Regeringen överlämnar idag en proposition till riksdagen om avdrag för utdelning på insatsemissioner.
Syftet med förslaget är att förbättra möjligheterna till självfinansiering för kooperativa ekonomiska föreningar. Förändringarna innebär att föreningarna ska dra av utdelning som lämnas på insatsemitterat kapital. Avdrag ska även göras för den del av det emitterade kapitalet som betalas till medlemmen vid dennes utträde ur föreningen. Medlemmen ska beskattas först när han avgår som medlem eller föreningen likvideras.
Lagändringarna föreslås träda i kraft den 1 januari 2004 och tillämpas första gången från 2004 års taxering.
Riksdagen fattade den 4 december 2003 beslut om propositionen. Läs mer om detta via länken i högerspalten.
Har du frågor om de nya reglerna kan du vända dig till Skatteverket för mer information.
