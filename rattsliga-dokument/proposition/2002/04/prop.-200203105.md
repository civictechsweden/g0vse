# Ändringar i lagen om flyttning av fordon i vissa fall, m.m.

I propositionen föreslås att lagen (1982:129\) om flyttning av fordon i vissa fall förtydligas så att det klart framgår att cyklar och andra oregistrerade fordon kan flyttas med stöd av lagens bestämmelser. Vidare föreslås att en markägares möjlighet att begära att ett fordon flyttas utvidgas till att gälla även om markägaren inte har förbjudit parkering eller ställt upp villkor för parkering enligt bestämmelserna i lagen (1984:318\) om kontrollavgift vid olovlig parkering. I propositionen föreslås vidare en mindre ändring i 6 kap. 7 § yrkestrafiklagen (1998:490\). Genom ändringen återinförs ett ord som av misstag föll bort vid den senaste ändringen av paragrafen.

Lagändringarna föreslås träda i kraft den 1 januari 2004\.
