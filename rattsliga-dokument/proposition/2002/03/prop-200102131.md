# Vissa ändringar i systemet för statsstödd exportfinansiering

I propositionen föreslås vissa åtgärder för att göra det svenska systemet för statsstödd exportfinansiering lika konkurrenskraftigt som systemen i de viktigaste konkurrentländerna. Det föreslås att den löftesprovision som AB Svensk Exportkredit tar ut vid statsstödd finansiering avskaffas. Vidare föreslås att banker och andra kreditinstitut skall kunna få ersättning av staten för sin administration av den statsstödda finansieringen. Slutligen föreslås att ansökan om statsstödd exportfinansiering skall kunna ske via Exportkreditnämnden.
