# En förebyggande socialtjänstlag

![](/contentassets/679d6aa7333f4f9ba1aa66868154350d/2024-25-89-del-1-fram-baksida_sida_001.jpg?width=150&quality=85)

Regeringen föreslår att en ny socialtjänstlag ska ersätta den nuvarande. Förslagen ska skapa en långsiktigt hållbar, mer förebyggande och kunskapsbaserad socialtjänst.

Regeringen föreslår bland annat att:

* det ska framgå att socialtjänsten ska arbeta förebyggande och vara lätt tillgänglig,
* kommunens ansvar för planering av insatser ska utvidgas till att omfatta hela socialtjänstens verksamhetsområde
* kommunen särskilt ska väga in behovet av tidiga och förebyggande insatser vid planeringen.
* socialnämnden ska arbeta för att förebygga och motverka brottslighet.
* socialnämnden ska få befogenhet att erbjuda vissa insatser utan individuell behovsprövning.
* socialtjänstens verksamhet ska bedrivas i enlighet med vetenskap och beprövad erfarenhet.
* socialnämnden kan begära uppgifter från utförare inom socialtjänsten för bland annat kvalitetssäkring och uppföljning.
* vissa bestämmelser omformuleras i enlighet med Förenta nationernas konvention om barnets rättigheter.
* orosanmälningar om barn blir sökbara.
* det görs en övergripande språklig och redaktionell modernisering så att lagen blir mer överskådlig och lättare att tillämpa.

Lagförslagen föreslås träda i kraft den 1 juli 2025.
