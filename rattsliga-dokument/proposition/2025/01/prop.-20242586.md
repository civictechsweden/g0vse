# Bättre förutsättningar för besöksnäringen i fråga om småskalig produktion av alkoholdrycker

Regeringen föreslår att det ska införas en möjlighet till småskalig gårdsförsäljning av alkoholdrycker. Detta för att förbättra förutsättningarna för lokal besöksnäring.

Regeringen:

* bedömer att det är förenligt med EU-rätten att införa en småskalig gårdsförsäljning samtidigt som detaljhandelsmonopolet värnas. En förutsättning är att begränsningar införs för att se till att försäljningen är begränsad och att det är besöket snarare än försäljningen som står i centrum.
* föreslår därför bland annat krav på tillstånd för gårdsförsäljning och att alkoholdryckerna är egentillverkade. Enbart småskaliga oberoende tillverkare ska få tillstånd till gårdsförsäljning. Gårdsförsäljning ska endast få ske till konsumenter som deltar i ett kunskapshöjande besöksarrangemang som anordnats av tillverkaren. Tillståndshavaren ska få bedriva gårdsförsäljning från endast ett försäljningsställe. Försäljningen till varje enskild konsument ska inte få överstiga 0,7 liter spritdrycker, tre liter vin, tre liter starköl och tre liter andra jästa alkoholdrycker vid samma besökstillfälle.
* föreslår att de nya reglerna träder i kraft den 1 juni 2025.
* föreslår att reformen bör utvärderas.föreslår att de nya bestämmelserna gäller i sex år från ikraftträdandet.
