# Förbud mot bottentrålning i marina skyddade områden

I propositionen föreslår regeringen att bemyndigandet i fiskelagen
(1993:787) att meddela föreskrifter om vilken hänsyn som ska tas till
naturvårdens intressen vid fiske ska utvidgas på så sätt att föreskrifter om
förbud mot bottentrålning ska få meddelas även om de är så ingripande att
fisket avsevärt försvåras. Detta ska gälla om föreskrifterna avser fiske i
marina nationalparker, naturreservat, biotopskyddsområden eller Natura
2000-områden. Även vissa följdändringar föreslås.

Lagändringarna föreslås träda i kraft den 1 juni 2025.
