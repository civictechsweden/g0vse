# Godkännanden och medgivanden inom punktskatteområdet vid konkurs

I propositionen föreslås ändringar som innebär att vissa godkännanden och medgivanden inom punktskatteområdet ska gå över till konkursboet vid konkurs. För flertalet godkännanden på punktskatteområdet är det redan i dag reglerat i lag att dessa ska gå över till konkursboet vid konkurs. Syftet med de föreslagna ändringarna är att rättsläget ska bli tydligare, åstadkomma en enhetlig reglering och förenkla för aktörerna. Därutöver föreslås att särskilda bestämmelser om omprövning och överklagande av Skatteverkets beslut i fråga om återbetalning av skatt i vissa fall införs i lagen om skatt på kemikalier i viss elektronik.

Förslagen föreslås träda i kraft den 1 juli 2025.
