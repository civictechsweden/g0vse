# Extra ändringsbudget för 2025 – Kapitaltillskott till Apotek Produktion & Laboratorier AB

I denna proposition lämnar regeringen förslag till ändringar i statens budget för 2025. Det statligt helägda bolaget Apotek Produktion & Laboratorier AB är i behov av ett kapitaltillskott för att kunna genomföra ett förvärv av en verksamhet som tillverkar vissa särskilt kritiska läkemedel som har betydelse för Sveriges tillverkningsberedskap under fredstida kriser, höjd beredskap och ytterst krig.

I propositionen lämnas förslag om att regeringen bemyndigas att besluta om kapitaltillskott till Apotek Produktion & Laboratorier AB på högst 700 000 000 kronor.
