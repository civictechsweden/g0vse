# Polisens användning av skjutvapen

Regeringen föreslår en ny reglering av polisens användning av skjutvapen. Skjutvapen är det mest ingripande och farliga hjälpmedel som polisen kan använda sig av. Det är viktigt att reglerna om när skjutvapen får användas är restriktiva, ändamålsenligt utformade och enkla att tillämpa. Den nuvarande regleringen är från 1960-talet och behöver moderniseras.

Förslaget innebär att det införs en ny lag som på ett tydligare sätt anger i vilka situationer och under vilka förutsättningar som polisen får använda skjutvapen. Lagen innehåller även bestämmelser om hur ingripanden som innebär att skjutvapen används ska planeras, genomföras och dokumenteras. Den föreslagna regleringen innebär en förenkling och modernisering av nuvarande regelverk.

Den nya lagen och lagändringarna föreslås träda i kraft den 1 juli 2026
