# Sveriges tillträde till konventionen om upprättande av Square Kilometre Array Observatory

Regeringen beslutade den 17 oktober 2024 – med förbehåll för ratificering – att konventionen av den 12 mars 2019 om upprättande av Square Kilometre Array Observatory ska undertecknas, vilket skedde den 21 januari 2025. I denna proposition föreslås att riksdagen ska godkänna Sveriges tillträde till konventionen.

Enligt konventionen ska organisationen och vissa fysiska personer beviljas viss immunitet och vissa privilegier. Det föreslås därför att riksdagen beslutar om en ändring i lagen (1976:661) om immunitet och privilegier i vissa fall. Lagändringen föreslås träda i kraft den dag som regeringen bestämmer.

Square Kilometre Array (SKA) är ett radioteleskop under uppbyggnad genom ett globalt samarbete under överinseende av den internationella organisationen Square Kilometre Array Observatory (SKAO). Konventionen av den 12 mars 2019 om upprättande av Square Kilometre Array Observatory trädde i kraft den 15 januari 2021. Konventionen har ratificerats av Australien, Indien, Italien, Kina, Nederländerna, Portugal, Spanien, Storbritannien och Sydafrika.
