# Rättens sammansättning vid överprövning av upphandling av fonder till premiepensionens fondtorg

Regeringen föreslår att rättens sammansättning i mål om överprövning enligt lagen om upphandling av fonder till premiepensionens fondtorg ska vara densamma som i övriga upphandlingsmål.

Regeringen föreslår att lagen om allmänna förvaltningsdomstolar ändras så att förvaltningsrätten i sådana mål ska vara domför med en lagfaren domare ensam, om det inte är påkallat av särskild anledning att målet prövas av fullsutten rätt.

Lagändringen föreslås träda i kraft den 1 augusti 2025.
