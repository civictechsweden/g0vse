# Ett fritidskort för barn och unga

Regeringen föreslår ett statligt stöd i form av fritidskort för barns fritidsaktiviteter. Fritidskortet ska främja barns förutsättningar att delta i fritidsaktiviteter som bidrar till en aktiv och meningsfull fritid i gemenskap med andra. Regeringen föreslår att E-hälsomyndigheten handlägger ärenden om fritidskort.

Regeringen föreslår bland annat att:

* det införs en lag om E-hälsomyndighetens behandling av personuppgifter i ärenden om fritidskort,
* lagen om uppgiftsskyldighet ändras för att motverka felaktiga utbetalningar från välfärdssystemen samt fusk, regelöverträdelser och brottslighet i arbetslivet som innebär att E-hälso-myndigheten ska omfattas av lagens tillämpningsområde,
* socialtjänstlagen ändras så att stödet i form av fritidskort inte får påverka beräkningen av försörjningsstöd,
* lagen träder i kraft den 8 september 2025.
