# Skarpare verktyg till Inspektionen för vård och omsorgProp. 2025/26:15

Regeringen föreslår att Inspektionen för vård och omsorg, IVO, får utökade möjligheter att ingripa mot verksamheter som inte uppfyller lagstiftningens krav. Detta bland annat genom att sanktionsavgift införs i två fall och att olovliga verksamheter omedelbart ska kunna förbjudas.

Regeringen föreslår:

* att tillstånd för verksamheter som varit vilande under en längre period ska kunna återkallas.
* ett straffansvar för den som fortsätter att bedriva en verksamhet i strid mot ett förbud enligt LSS,
* att det förtydligas att den lämplighetsprövning som ska göras vid en tillståndsprövning även ska omfatta den juridiska personen.
* att kommunerna ska få en utökad anmälningsskyldighet till myndigheten. Skyldigheten ska gälla för verksamhet enligt socialtjänstlagen och LSS, både för verksamhet i egen regi och för verksamhet som bedrivs av privata utförare.

Regeringen bedömer att den särskilda avgiften för gynnande beslut om insatser som inte verkställs inom skälig tid och rapporteringsintervallet för sådana beslut bör vara kvar och föreslår att den särskilda avgiften ska höjas.

Lagändringarna föreslås träda i kraft den 1 januari 2026.
