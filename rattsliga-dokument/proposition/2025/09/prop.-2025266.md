# En tydlig beslutsordning för deltagande i Natos samlade verksamhet för avskräckning och försvarProp. 2025/26:6

I propositionen lämnas förslag som syftar till att skapa bättre förutsättningar för Sverige att delta i det operativa militära samarbetet inom Nato.

Sverige kommer kontinuerligt att delta i Natos samlade verksamhet för avskräckning och försvar. I propositionen föreslås att det i lag införs en reglering om hur beslut ska fattas för att sätta in svenska väpnade styrkor i sådan verksamhet.

Lagändringarna föreslås träda i kraft den 1 december 2025.
