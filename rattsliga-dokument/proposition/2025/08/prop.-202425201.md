# Utvidgade möjligheter att meddela näringsförbud på grund av brottProp. 2024/25:201

I propositionen föreslås att bestämmelserna om näringsförbud på grund av brott utvidgas till att omfatta den som har gjort sig skyldig till organiserad eller systematisk brottslighet, oavsett om personen bedrev eller hade anknytning till näringsverksamhet vid brottstillfället, om näringsförbud är påkallat från allmän synpunkt.

Näringsförbud ska vid organiserad eller systematisk brottslighet anses påkallat från allmän synpunkt om det lägsta föreskrivna straffet för brottet är fängelse i sex månader, om inte särskilda skäl talar mot det. Det föreslås också att den tid som näringsförbud ska meddelas för förlängs från högst tio till högst femton år.

I syfte att effektivisera Kronofogdemyndighetens tillsyn över meddelade näringsförbud föreslås att myndigheten ska få besluta att den som har meddelats näringsförbud och ska inställa sig personligen för samtal får göra det genom videokonferens.

Lagändringarna föreslås träda i kraft den 1 januari 2026.
