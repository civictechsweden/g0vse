# Kompletteringar och förtydliganden i fråga om sanktioner vid skatteundandragande och bedrägerierProp. 2025/26:43

Regeringen föreslår att undantaget för muntliga uppgifter ska tas bort när
det gäller skattebrott, vårdslös skatteuppgift och skatteredovisningsbrott.
Det innebär att även muntliga uppgifter kan leda till straffansvar enligt
skattebrottslagen. Regeringen föreslår även att muntliga uppgifter ska
kunna ligga till grund för skattetillägg.

Vidare föreslås att definitionen av begreppet oriktig uppgift ändras.
Detta för att tydliggöra att den som lämnar en uppgift om mervärdesskatt
som avser en transaktion som ingick som ett led i ett mervärdesskattebedrägeri ska anses ha lämnat en oriktig uppgift om den som lämnade uppgiften kände till eller borde ha känt till detta.

Lagändringarna föreslås träda i kraft den 1 april 2026.
