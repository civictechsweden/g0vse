# Hund under kontrollProp. 2025/26:57

I propositionen föreslås ändringar i lagen (2007:1150) om tillsyn över hundar och katter (tillsynslagen) och i djurskyddslagen (2018:1192) som syftar till att effektivisera arbetet enligt de båda lagarna.

Varje år skadas ett förhållandevis stort antal människor till följd av att de
blir bitna eller angripna av hundar. Det är angeläget att myndigheterna kan
arbeta ändamålsenligt och effektivt för att skydda omgivningen från
skador och olägenheter som hundar kan orsaka.

Ändringarna gäller bl.a. möjlighet för länsstyrelserna att utöva tillsyn enligt tillsynslagen, få tillträde till bostäder och andra utrymmen för tillsynen och att besluta om omedelbara omhändertaganden i större utsträckning. Det föreslås också en möjlighet för Polismyndigheten att besluta om avlivning av djur som omhändertagits enligt djurskyddslagen i vissa fall.

Lagändringarna föreslås träda i kraft den 1 maj 2026.
