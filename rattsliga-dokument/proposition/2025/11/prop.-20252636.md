# Kustbevakningens sjöövervakningProp. 2025/26:36

I propositionen lämnas förslag för att Kustbevakningen ska ges förutsättningar för att utveckla sina förmågor och sitt arbetssätt.

I propositionen föreslår regeringen därför:

* att Kustbevakningens uppgift att självständigt förebygga, förhindra
  och upptäcka brottslig verksamhet utökas till att omfatta alla brott som
  begås i den maritima miljön och som har samband med myndighetens
  uppdrag,
* utökad sekretess för uppgifter i Kustbevakningens register, Sjöbasis,
  till skydd för allmänna intressen och för enskilda,
* sekretess hos Kustbevakningen för uppgifter som förekommer i
  analysverksamhet, till skydd för allmänna intressen och för enskilda,
  och
* bestämmelser om personuppgiftsbehandling hos Kustbevakningen vid
  analysverksamhet.

Lagändringarna föreslås träda i kraft den 1 mars 2026.
