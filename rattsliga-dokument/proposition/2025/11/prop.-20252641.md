# Skärpningar av regelverket för invasiva främmande arterProp. 2025/26:41

I propositionen föreslås ändringar i syfte att stärka regelverket kring invasiva främmande arter inför införandet av en nationell förteckning över sådana arter.

Enligt förslaget kan den som uppsåtligen eller av grov oaktsamhet för in en invasiv främmande art till Sverige från ett annat EU-land, i strid med ett nationellt förbud mot införsel, dömas till böter eller fängelse i högst två år. Vidare föreslås att den som för in en sådan art från ett annat EU-land ska vara skyldig att anmäla arten till Tullverket. Tullverket ska även ha befogenhet att kontrollera att anmälningsskyldigheten fullgörs och att införselförbudet iakttas samt i vissa situationer bl.a. kunna omhänderta en invasiv främmande art.

Lagändringarna föreslås träda i kraft den 1 maj 2026.
