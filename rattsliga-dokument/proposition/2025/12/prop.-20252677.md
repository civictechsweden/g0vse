# Anpassning av svensk rätt till EU:s nya förordning om skyddade beteckningar på jordbruksprodukter och livsmedelProp. 2025/26:77

I propositionen föreslås ändringar i lagen (2009:1424) om kontroll av skyddade beteckningar på jordbruksprodukter och livsmedel samt lagen (2018:1654) om sanktioner vid intrång i rätten till vissa skyddade beteckningar. Syftet är att anpassa lagarna till EU:s nya förordning om skyddade beteckningar.

Ändringarna innebär att hänvisningarna till de EU-förordningar som lagen om kontroll av skyddade beteckningar kompletterar uppdateras. Vidare införs nya bemyndiganden för regeringen eller den myndighet som regeringen bestämmer. Dessa gäller bland annat föreskrifter om det nationella invändningsförfarandet och om producentgruppers sammansättning.

Lagändringarna föreslås träda i kraft den 1 april 2026.
