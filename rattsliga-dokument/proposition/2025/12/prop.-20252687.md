# Nya regler för arbetskraftsinvandringProp. 2025/26:87

I propositionen lämnas förslag som syftar till att skärpa villkoren för arbetskraftsinvandring samtidigt som invandring av högkvalificerad arbetskraft främjas.

Det handlar bl.a. om följande:

* Ett krav på heltäckande sjukförsäkring och ett lönekrav införs som
  villkor för arbetstillstånd. Vissa yrkesgrupper ska dock kunna undantas
  från lönekravet.
* Vissa yrkesgrupper ska kunna uteslutas från möjligheten att beviljas
  arbetstillstånd.
* Arbetstillstånd får vägras om arbetsgivaren har blivit påförd vissa
  sanktioner eller är misstänkt för eller har dömts för vissa brott.
* Den särskilda avgiften för den som har en utlänning anställd som inte
  har rätt att vistas eller arbeta i Sverige höjs.
* Två nya brott, exploatering av utländsk arbetskraft och handel med
  arbetstillstånd, införs.
* Tillståndstiden för EU-blåkort och tillstånd för säsongsarbete förlängs.
* Möjligheterna för vissa högkvalificerade utlänningar att ansöka om
  uppehållstillstånd inifrån Sverige utökas.

Lagändringarna föreslås träda i kraft den 1 juni 2026.
