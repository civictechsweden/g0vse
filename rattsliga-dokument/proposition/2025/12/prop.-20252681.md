# Kontroller av kontanta medel vid den inre gränsenProp. 2025/26:81

I propositionen föreslås att Tullverket ska få möjlighet att kontrollera in-och utförsel av kontanta medel vid gränsen mot andra EU-länder.

Den reglering som föreslås motsvarar huvudsakligen den som i dag gäller för kontanta medel vid gränsen mot länder utanför EU. Det föreslås således
en anmälnings- och redovisningsskyldighet för kontanta medel till ett värde av minst 10 000 euro som förs över gränsen mot ett annat EU-land. Vidare föreslås att Tullverket ska ha befogenhet att vidta åtgärder för att kontrollera anmälnings- och redovisningsskyldigheten och tillfälligt kvarhålla kontanta medel för vidare kontroll. Det föreslås också ett straffansvar som innebär att den som bryter mot anmälnings- eller redovisningsskyldigheten kan dömas till böter.

Lagändringarna föreslås träda i kraft den 1 april 2026.
