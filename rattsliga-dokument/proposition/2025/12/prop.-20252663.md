# Vissa sekretessfrågor som avser vapentransaktioner och Schengens informationssystemProp. 2025/26:63

Regeringen föreslår ändringar i offentlighets- och sekretesslagen som innebär ett utökat sekretesskydd för uppgifter om transaktioner med skjutvapen som hänför sig till Polismyndighetens verksamhet som avser sådana förteckningar och anmälningar som vapenhandlare och yrkesmässiga förmedlare av skjutvapen är skyldiga att föra eller lämna in till myndigheten.

Regeringen föreslår även ändringar i offentlighets- och sekretesslagen som innebär att den befintliga sekretessregleringen utvidgas för att skydda nya uppgifter som kommer att utbytas inom ramen för polissamarbetet i Schengens informationssystem och som hänför sig till utländska brottsutredningar samt enskildas personliga förhållanden.

Lagändringarna föreslås träda i kraft den 1 april 2026 respektive den dag som regeringen bestämmer.
