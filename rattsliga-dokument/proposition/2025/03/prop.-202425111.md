# Indragna eller minskade socialförsäkringsförmåner för den som undanhåller sig verkställighet av häktning eller frihetsberövande påföljd

Regeringen föreslår att den som har häktats i sin utevaro, eller inte har inställt sig för att genomföra en frihetsberövande påföljd, ska omfattas av socialförsäkringsbalkens bestämmelser om indragen eller minskad ersättning för den som är frihetsberövad.

Förslaget ska förhindra att socialförsäkringen ersätter en försäkrad då rättsvårdande myndigheter inte har påträffat vederbörande för att verkställa en frihetsberövande påföljde.

Förslagen innebär:

* en mer likvärdig tillgång till ersättning från socialförsäkringen för häktade och dömda som har frihetsberövats och häktade och dömda där frihetsberövandet inte har kunnat verkställas,
* att legitimiteten för socialförsäkringssystemet värnas.

Lagändringarna föreslås träda i kraft den 1 juli 2025.
