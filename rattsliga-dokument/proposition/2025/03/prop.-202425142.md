# Nämdöskärgårdens nationalpark

I propositionen föreslås att Nämdöskärgårdens nationalpark ska bildas.

Området som avses ingå i nationalparken har mycket höga kvaliteter i form av en oexploaterad, representativ och biologiskt värdefull havs- och skärgårdsmiljö. Det finns goda förutsättningar att besöka området. Syftet med nationalparken är att bevara ett för Östersjön representativt och variationsrikt havs- och skärgårdslandskap i väsentligen oförändrat skick. Den nya nationalparken innebär ett utökat och förstärkt skydd av den marina miljön och den biologiska mångfalden i området. Nationalparken förväntas bidra till en hållbar lokal och regional utveckling. Nämdöskärgårdens nationalpark kommer att bli Sveriges första marina nationalpark i Östersjön.
