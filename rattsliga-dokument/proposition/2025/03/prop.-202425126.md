# Ny lag om internationella sanktioner

I propositionen föreslås en ny lag om internationella sanktioner. Genom förslagen genomförs i svensk rätt EU:s sanktionsdirektiv.

Det föreslås i huvudsak att:

* straffen för överträdelser av internationella sanktioner ska skärpas,
* ringa fall av överträdelser av internationella sanktioner ska kriminaliseras,
* nya brottsbeteckningar i form av sanktionsförseelse, sanktionsbrott,
  grovt sanktionsbrott och upprepat sanktionsbrott ska införas,
* försök och medhjälp till vissa sanktionsbrott ska kriminaliseras, och
* en bestämmelse om anmälningsplikt ska införas som innebär att vissa
  myndigheter ska göra anmälan till Polismyndigheten eller Åklagarmyndigheten om det finns anledning att anta att brott enligt den nya lagen har begåtts.

Den nya lagen och övriga lagändringar föreslås träda i kraft den 20 maj 2025.
