# Uppsägning av avtalet med Organisationen för det globala nätverket för vattenfrågor (GWPO) om immunitet och privilegier för organisationen och dess personal

I propositionen föreslår regeringen att riksdagen godkänner att avtalet med
Organisationen för det globala nätverket för vattenfrågor (GWPO) om
immunitet och privilegier för organisationen och dess personal sägs upp
snarast möjligt.

Vidare föreslås en ändring i lagen (1976:661) om
immunitet och privilegier i vissa fall så att immunitet och privilegier
upphör att gälla för GWPO och för personer med tjänst hos eller uppdrag
av organisationen samt deras familjemedlemmar.

Lagändringen föreslås träda i kraft den dag som regeringen bestämmer.
