# Slopad stämpelskatt vid inteckning i skepp

I propositionen föreslås slopad stämpelskatt vid beviljande av ansökningar om inteckning i skepp.

Enligt de gällande reglerna ska stämpelskatt betalas till staten när en ansökan om inteckning i skepp beviljas. Stämpelskatten är i dessa fall fyra kronor för varje fullt tusental kronor av det belopp som intecknas. Förslaget innebär att det inte längre behöver betalas någon sådan stämpelskatt.
Lagändringarna föreslås träda i kraft den 1 juli 2025.
