# Uppdaterat högkostnadsskydd för läkemedel

Regeringen föreslår att högkostnadsskyddet på läkemedelsområdet uppdateras. Patienterna ska betala en högre egenavgift inom högkostnadsskyddet.

Meningen är att möjligheterna till en hållbar finansiering av läkemedelskostnaderna ska bli bättre.

Regeringen föreslår bland annat att:

* kostnadstaket för högkostnadsskyddet för läkemedel höjs till 3 800 kronor,
* beloppen inom högkostnadstrappan höjs i varje steg och att
* det första trappsteget i högkostnadstrappan höjs så att patienten betalar 75 procent av kostnaden i intervallet.

Lagändringen föreslås träda i kraft den 1 juli 2025.
