# Bättre verktyg för kontroll – uppgiftsinhämtning inom socialförsäkringen och ekonomiskt biståndProp. 2024/25:179

I propositionen lämnas förslag om utökade utredningsbefogenheter och uppgiftsskyldigheter som ska stärka Försäkringskassans, Pensions-myndighetens och kommunernas socialnämnders förutsättningar att fatta korrekta beslut och förhindra felaktiga utbetalningar.

Försäkringskassan och Pensionsmyndigheten föreslås få utökade möjligheter att inhämta uppgifter om såväl den försäkrade som en annan fysisk person samt om juridiska personer.

Förslagen ger dels utökade befogenheter för Försäkringskassan och Pensionsmyndigheten att efterfråga uppgifter, dels utökade skyldigheter för bland annat myndigheter, anordnare av personlig assistans, försäkringsinrättningar och kreditinstitut att på begäran lämna uppgifter till Försäkringskassan och Pensions-myndigheten. Dessutom föreslås att det ska regleras särskilt att socialnämnderna ska ha rätt att hos Skatteverket ta del av uppgifter i en arbetsgivardeklaration. Det lämnas vidare förslag om ett utökat sekretesskydd hos Försäkringskassan och Pensionsmyndigheten för uppgifter om enskildas affärs- och driftförhållanden.

Lagändringarna föreslås träda i kraft den 1 december 2025.
