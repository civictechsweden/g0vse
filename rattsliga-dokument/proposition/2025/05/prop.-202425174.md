# Verkställbara tvångsmedel mot fartyg inom EU:s utsläppshandelssystemProp. 2024/25:174

I propositionen föreslås lagändringar som syftar till att beslut om tvångsmedel mot fartyg inom EU:s utsläppshandelssystem ska följas.

Beslut om avvisning och kvarhållande av fartyg och om förbud för fartyg att anlöpa hamn ska få förenas med vite. Mark- och miljödomstolen ska pröva frågor om utdömande av vite. Kustbevakningen och Polismyndighetenska hjälpa den myndighet som fattat ett beslut om att kvarhållaett fartyg eller förbjuda ett fartyg att anlöpa hamn med de åtgärder som behövs för att verkställa eller förhindra överträdelser av sådana beslut. En kustbevakningstjänsteman ska i vissa situationer få använda våld.

Lagändringarna föreslås träda i kraft den 1 januari 2026.
