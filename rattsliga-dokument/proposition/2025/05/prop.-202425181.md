# Säkerhet och tillgänglighet vid valProp. 2024/25:181

För att skydda de allmänna valen samt stärka möjligheterna att utnyttja rösträtten föreslår regeringen ändringar i vallagen (2005:837).

Förslagen innebär bland annat följande.

* Valmyndigheten ges ett uttryckligt ansvar att stödja och samordna
  arbetet med skydd av val.
* Länsstyrelserna, kommunerna och de utlandsmyndigheter som har
  inrättat röstningslokaler ska skyndsamt rapportera incidenter som kan
  påverka genomförandet av val till Valmyndigheten.
* Kraven på att röstningen ska vara tillgänglig för alla väljare tydliggörs.
* Fler väljare, bl.a. personer som är placerade på särskilda ungdomshem,
  ska få möjlighet att rösta med ambulerande röstmottagare.
* Utlandssvenskar som fallit ur röstlängden ska kunna förtidsrösta i
  Sverige och genom förtidsrösten återupptas i röstlängden.
  Vidare bedömer regeringen att det bör införas en möjlighet att skicka
  digitala röstkort till väljare som har valt att ta emot meddelanden från
  myndigheter i en säker digital brevlåda.

Lagändringarna föreslås träda i kraft den 1 december 2025.
