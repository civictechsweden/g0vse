# Vissa åtgärder för att effektivisera Allmänna reklamationsnämndens verksamhet

I promemorian föreslås att värdegränserna för prövning av en tvist vid Allmänna reklamationsnämnden (ARN) höjs med 50 procent för tvisteområdena skor, textil, och allmänna tvister samt för övriga tvisteområden med 75 procent. Höjningen innebär att de nya värdegränserna blir 750 kr, 875 kr, 1 750 kr respektive 3 500 kr.

Vidare föreslås att när en anmälan av en tvist inkommit till ARN ska myndigheten, i stället för att skicka anmälan, göra anmälan tillgänglig för den näringsidkare som anmälaren angett som motpart. Detta kan ske digitalt via myndighetens ärendehanteringssystem.

Dessutom föreslås att det uttryckligen ska framgå av förordningen (2015:739  med instruktion för Allmänna reklamationsnämnden att tvister om hälso- och sjukvårdstjänster inte prövas av ARN.

Ändringarna föreslås träda i kraft den 1 april 2025.
