# Sekretess och dataskydd i det tekniska systemet enligt EU:s förordning om en gemensam digital ingång

I promemorian behandlas frågor om personuppgiftsbehandling och dataskydd samt offentlighet och sekretess kopplade till det tekniska system för automatiskt utbyte av bevis som regleras i EU:s förordning om en gemensam digital ingång (SDG\-förordningen).

I promemorian görs bedömningen att det inte finns behov av författningsändringar i fråga om sekretess och personuppgiftsbehandling för att efterleva kraven i förordningen. Det lämnas dock förslag till författningsändringar för att slå fast att det är Myndigheten för digital förvaltning som ska förvalta det tekniska systemet. Syftet med det är att försäkra att myndigheten har rättsligt stöd för sin personuppgiftsbehandling.
