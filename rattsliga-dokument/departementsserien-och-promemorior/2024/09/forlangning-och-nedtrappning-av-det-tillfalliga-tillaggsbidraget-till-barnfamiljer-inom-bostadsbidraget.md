# Förlängning och nedtrappning av det tillfälliga tilläggsbidraget till barnfamiljer inom bostadsbidraget

Socialdepartementet föreslår en förlängning av tilläggsbidraget till barnfamiljer med bostadsbidrag till och med den 30 juni 2025\.

Socialdepartementet föreslår att tilläggsbidraget förlängs på en nivå om 25 procent av det preliminära bostadsbidraget. Det innebär att tilläggsbidragets maximala belopp blir 1 325 kronor per månad. Förslaget innebär att tilläggsbidraget trappas ned och lämnas på samma nivå som gällde under delar av 2020 och 2021 samt under perioden 1 juli 2022 till 30 juni 2023\.
