# Statsbidrag till enskild väghållning

Det nuvarande bidragssystemet är väl etablerat och fungerar i grunden bra. Förordningen om statsbidrag till enskild väghållning är dock i stora delar språkligt och strukturellt föråldrad och innehåller dessutom flera paragrafer som förlorat sin betydelse. I promemorian föreslås därför att förordningen ersätts av en ny förordning om statsbidrag till enskild väg-hållning.

I promemorian analyseras också Trafikverkets roll i den enskilda väghållningen, vid sidan av bidragsgivningen. Det föreslås att Trafik-verkets serviceskyldighet gentemot enskilda väghållare förtydligas, genom en ändring av förordningen (2010:185) med instruktion för Trafikverket. Det föreslås även en mindre ändring i förordningen (2009:236) om en nationell plan för transportinfrastruktur.
