# Ändrade ersättningsregler för användning av musik

I denna promemoria föreslås ändringar som syftar till att anpassa svensk rätt till en dom från EU\-domstolen (mål C\-265/19 \[Recorded Artists Actors Performers]). Förslaget innebär att ömsesidighet inte längre ska vara en förutsättning för ersättningsrätt i förhållande till WPPT\-länder.

Enligt upphovsrättslagen har framställare av ljudupptagningar (producenter) och utövande konstnärer (artister och musiker) rätt till ersättning när deras musik spelas i exempelvis radio, tv, restauranger eller butiker. Bestämmelserna bygger på EU\-direktiv och internationella konventioner. I den internationella upphovsrättsförordningen finns regler om tillämpningen av ersättningsrätten i förhållande till rättighetshavare från andra länder. Nuvarande regler innebär att producenter och utövande konstnärer med anknytning till ett land som är anslutet till WIPO\-fördraget om framföranden och fonogram (WPPT) har rätt till ersättning i Sverige, om landet i fråga ger en rätt till ersättning för användning av ljudupptagningar med anknytning till Sverige, så kallad ömsesidighet.

I denna promemoria föreslås ändringar som syftar till att anpassa svensk rätt till en dom från EU\-domstolen (mål C\-265/19 \[Recorded Artists Actors Performers]). Förslaget innebär att ömsesidighet inte längre ska vara en förutsättning för ersättningsrätt i förhållande till WPPT\-länder.

Förordningsändringarna föreslås träda i kraft den 1 mars 2025\.
