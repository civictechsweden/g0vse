# Ett undantag från krav på laddningspunkter för ideella organisationer

Denna promemoria har tagits fram inom Regeringskansliet och innehåller
förslag om att införa ett undantag för ideella organisationer från kravet i
plan- och byggförordningen att från och med den 1 januari 2025
tillhandahålla laddningspunkter.

Ändringen syftar till att minska den administrativa och ekonomiska bördan för ideella organisationer. Förslaget innebär att t.ex. bygdegårdar, idrottsföreningar och andra ideella organisationer som har fler än 20 parkeringsplatser inte längre kommer att omfattas av kravet på att ha minst en laddningspunkt.
