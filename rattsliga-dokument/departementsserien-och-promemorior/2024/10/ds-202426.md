# Ökad trygghet och säkerhet på särskilda ungdomshem och LVM-hem

![Ds 2024:26](/contentassets/4ccd0fb943be42f481358ab6a5845856/ds-2024-26-150x220px.jpg?width=150&quality=85)

Utredningen har utrett åtgärder som syftar till att säkerställa en trygg och säker miljö inom Statens institutionsstyrelses, SiS, särskilda ungdomshem och LVM-hem.

I det kvarstående utredningsuppdraget har utredningen analyserat och tagit ställning till om:

* det ska införas en möjlighet i LVU, LSU och lagen (1988:870) om vård av missbrukare i vissa fall (LVM) att på grund av ordnings- och säkerhetsskäl besluta om att tillfälligt hålla barn, unga och intagna i avskildhet på särskilda ungdomshem och LVM-hem,
* elektronisk övervakning ska få användas inom de särskilda ung-domshemmens områden för dem som avtjänar sluten ungdomsvård, och vid vistelse utanför institutionsområdet i vissa fall vid vård med stöd av LVU,
* bestämmelserna om kroppsvisitation och ytlig kroppsbesiktning i LVU, LVM och LSU bör utökas, samt om SiS i vissa fall bör ges möjlighet att genomföra kroppsvisitation utanför de särskilda ungdomshemmen och LVM-hemmen,
* bestämmelserna om rumsvisitation i LVU, LVM och LSU bör utökas,
* det ska införas en möjlighet att besluta om allmän inpassering-skontroll på särskilda ungdomshem och LVM-hem, samt att oavsett ställningstaganden i sak lämna nödvändiga författningsförslag.
