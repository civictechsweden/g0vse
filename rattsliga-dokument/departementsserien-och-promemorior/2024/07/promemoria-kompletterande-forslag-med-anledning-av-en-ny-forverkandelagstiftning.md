# Promemoria Kompletterande förslag med anledning av en ny förverkandelagstiftning

Promemorian innehåller förslag på bestämmelser som kompletterar regeringens förslag i propositionen En ny förverkandelagstiftning (prop. 2023/24:144).

I propositionen föreslås bland annat att det införs en ny förverkandeform, självständigt förverkande, och en ny lag om förfarandet vid förverkande av egendom och åläggande av företagsbot.

I promemorian föreslås ändringar i bötesverkställighetslagen och bötes-verkställighetsförordningen som innebär att förverkande av egendom som innefattar betalningsskyldighet ska kunna verkställas enligt den regleringen oavsett om förverkandet utgör särskild rättsverkan av brott. Vidare föreslås en ny förordning som innehåller bestämmelser om tillämpningen av den nya förfarandelagen och vissa ändringar i andra förordningar.

Ändringarna i bötesverkställighetslagen och bötesverkställighets-förordningen föreslås träda i kraft den 1 januari 2025. Övriga ändringar föreslås träda i kraft den 8 november 2024, vilket är samtidigt som den nya förverkandelagstiftningen enligt propositionen ska träda i kraft.
