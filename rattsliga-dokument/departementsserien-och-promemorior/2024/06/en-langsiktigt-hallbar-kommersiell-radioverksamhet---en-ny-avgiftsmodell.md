# En långsiktigt hållbar kommersiell radioverksamhet

I promemorian lämnas förslag på ändringar i regelverket för tillståndsgivning för analog kommersiell radio. Ändringarna syftar till att skapa goda förutsättningar för en långsiktigt hållbar kommersiell radioverksamhet, med ett stort utbud för olika intressen såsom musik, underhållning, sport, samhälle, politik och andra smakinriktningar.

Det samlade förslaget innehåller två delar:

* Förslag om ändrat tillståndsförfarande för analog kommersiell radio som lämnas i Mediemyndighetens rapport En långsiktigt hållbar kommersiell radioverksamhet – förslag till framtida villkor för analog och digital
  kommersiell radio1.
* Förslag om en ny avgiftsmodell för tillstånd
  att sända analog kommersiell radio och förslaget om en ny
  utformning av 13 kap. radio- och tv-lagen (2010:696) som lämnas i
  denna promemoria.
