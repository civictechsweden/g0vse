# Bättre migrationsrättsliga regler för forskare och studenter

![](/contentassets/b84fbe28d2744e5f8ac0fcde2784fb19/ds202431-omslag.jpg?width=150&quality=85)

Utredningen har haft i uppdrag att utreda frågan om förbättrade förutsättningar för utländska doktorander och forskare att verka i Sverige och säkrare bedömningar av uppehållstillstånd för studier.

Svensk forskning och innovation ska hålla hög kvalitet och vara konkurrenskraftig på en global arena. En viktig del för att åstadkomma detta är att Sverige kan attrahera och behålla de internationellt främsta forskarna, doktoranderna och studenterna genom att erbjuda dessa utlänningar ett migrationsrättsligt regelverk med goda möjligheter till inresa, vistelse och etablering. Samtidigt ska regelverket inte innebära en enkel väg till Sverige för utlänningar som vill komma hit av andra skäl. Till exempel finns det i dag indikationer på att uppehållstillstånd för studier missbrukas och används av utlänningar som i själva verket avser att arbeta.
I promemorian lämnas därför förslag som syftar till att förbättra de migrationsrättsliga förutsättningarna för utländska forskare, doktorander och seriösa studenter samt till att motverka att uppehållstillstånd för studier missbrukas. Förslagen innebär bland annat följande.

* Utländska forskare och doktorander ska snabbare kunna beviljaspermanent uppehållstillstånd.
* Utländska forskare och doktorander ska ges större möjligheteratt bl.a. byta grund för uppehållstillstånd inifrån landet samt resain i och ut ur landet under Migrationsverkets handläggning.
* Utländska studenters möjlighet att arbeta vid sidan studierna skabegränsas. Det ska också ställas större krav på utländskastudenter att göra framsteg i studierna för att inte riskera attuppehållstillståndet återkallas eller inte förlängs.
* Migrationsverket och Säkerhetspolisen ska få tillgång till ettbättre beslutsunderlag.

Författningsändringarna föreslås träda i kraft den 1 mars 2026.
