# Förbättrade förutsättningar för Sverige i Nato – några frågor om sekretess

![](/contentassets/13e15d13c23c4a5eb68d204b1b80c7a0/nytt-omslag.jpg?width=150&quality=85)

Som medlem i Nato har Sverige ett regelmässigt informationsutbyte med Nato och de andra medlemsländerna. I denna promemoria föreslås en ny sekretessbestämmelse för att möta Natos krav om skydd av information.

Natomedlemskapet ställer vidare krav på att författningsstöd införs för ett regelmässigt utlämnande av uppgifter från Försvarets materielverk, Försvarsmakten, Totalförsvarets forskningsinstitut och Fortifikationsverket till Nato och dess medlemsstater.

Detta för att myndigheterna ska kunna planera, förbereda och genomföra verksamhet som bedrivs inom ramen för operationer eller andra aktiviteter för avskräckning och försvar som genomförs av Nato eller i samverkan med en stat som är medlem i den organisationen eller i EU.

I promemorian föreslås därför en ny förordning om utlämnande av sekretessbelagda uppgifter i Sveriges internationella militära samarbeten.
