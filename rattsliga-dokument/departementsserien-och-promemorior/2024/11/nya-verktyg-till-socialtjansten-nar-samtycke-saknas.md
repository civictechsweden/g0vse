# En lag om insatser inom socialtjänsten till vårdnadshavare, barn och unga när samtycke saknas

![Ds 2024:30](/contentassets/9b6f81471caf47c4a7d0d5cc84b58dc0/ds202430-150x220px.jpg?width=150&quality=85)

Utredningen om öppna insatser utan samtycke till vårdnadshavare och fler tidiga insatser till barn och unga har bland annat haft i uppdrag att föreslå en ordning som ger möjlighet för socialnämnden att besluta om dels öppna insatser utan samtycke till vårdnadshavare, dels krav riktade mot barn och unga liknande sådana som förekommer i Danmark.

I Ds:en föreslår utredningen bland annat att socialnämnden:

* får besluta att vårdnadshavare ska delta i insatser i öppna former när samtycke saknas,
* får besluta att vårdnadshavaren ska följa så kallade särskilda föreskrifter som får avse barnets dagliga omsorg exempelvis. delta i föräldramöten eller hjälpa barnet till en fritidsaktivitet,
* får förena beslut om insatser med vite,
* får besluta att barn och unga ska delta i insatser i öppna former när samtycke saknas, tidigare och i fler fall än i dag,
* får besluta att barnet eller den unge ska följa särskilda föreskrifter som får avse skolgång, fritidsaktiviteter, praktik eller annan kompetenshöjande verksamhet, skyldighet att vara nykter och drogfri och skyldighet att under vissa tider vara hemma,
* ska följa genomförandet av insatser och särskilda föreskrifter, i första hand genom kontakt med de berörda,
* får kalla till samtal vid bristande efterlevnad av beslut om insatser och särskilda föreskrifter
* får begära handräckning av polisen,
* i vissa fall ska kunna besluta om elektronisk övervakning, fotboja, om barnet har fyllt 15 år,
* i vissa fall får besluta om drogtest, och
* ska kalla vårdnadshavare och barnet eller den unge till ett allvarssamtal när barnet eller den unge för första gången är misstänkt för brott på vilket fängelse kan följa.
