# Utkast till lagrådsremiss

Det är viktigt för rättssäkerheten att offentliga biträdens arbete håller hög
kvalitet. Det måste säkerställas att offentliga biträden har den kompetens
som krävs för uppdraget, inte minst i migrationsprocessen, men även i
andra mål och ärenden. Det är också angeläget att de tolkar och
översättare som anlitas i migrationsprocessen tillhandahåller tolkning och
översättning av hög kvalitet.

I utkastet lämnas därför lagförslag om bland annat följande:

* Behörighetskraven för offentliga biträden skärps.
* Det ska krävas särskilt tillstånd för att ett offentligt biträde ska få sätta
  någon annan i sitt ställe (substitution).
* Olämpliga ombud och biträden ska kunna förklaras obehöriga att
  medverka i migrationsärenden hos Migrationsverket och
  Polismyndigheten.
* Det införs kompetenskrav för tolkar och översättare i
  migrationsärenden.

Lagändringarna föreslås träda i kraft den 1 januari 2026.
