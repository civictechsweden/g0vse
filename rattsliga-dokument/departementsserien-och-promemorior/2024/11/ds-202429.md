# Aktivitetskrav inom försörjningsstödet – för arbete, egenförsörjning och nationell likformighet

Socialdepartementet föreslår ett aktivitetskrav för vuxna män och kvinnor som uppbär försörjningsstöd.

Utredningen har identifierat tunga skäl för ett aktivitetskrav. Det handlar om att:

* tidigt bryta passivitet hos den som uppbär försörjningsstöd,
* stärka rättssäkerhet och likformighet,
* motverka att försörjningsstödet blir en permanent försörjningskälla och
* ta tillvara potentiell arbetskraft.

Socialdepartementet föreslår bland annat att:

* kommunerna görs skyldiga att tillhandahålla aktiviteter för personer som får försörjningsstöd och ett krav på dessa att delta i aktiviteter. Det kan vara aktiviteter:

1. för att öka den enskildes förmåga att arbeta eller studera,
2. som förbättrar språkkunskaper,
3. inom kommunal förvaltning eller
4. för att söka jobb.

* insatserna ska vara utformade så att personer som deltar är oförhindrade att ta en anställning och även i övrigt kan stå till arbetsmarknadens förfogande.
