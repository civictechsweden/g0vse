# Vissa frågor om sekretess när Justitiekanslern bevakar statens rätt i internationella skiljeförfaranden

I promemorian föreslås en ny bestämmelse om sekretess i Justitiekanslerns verksamhet för att bevaka statens rätt i internationella skiljeförfaranden.

Syftet med den nya bestämmelsen är att Sverige bättre ska kunna uppfylla vissa internationella åtaganden med anledning av skiljeförfarandena. Därför föreslås att sekretess ska gälla för uppgift hos Justitiekanslern i verksamhet för att bevaka statens rätt i ett internationellt skiljeförfarande, om det kan antas att Sveriges möjlighet att delta i ett sådant skiljeförfarande försämras om uppgiften röjs.

Lagändringarna föreslås träda i kraft den 1 april 2025\.
