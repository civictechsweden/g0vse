# Graviditetspenning till egenföretagare på grund av risker i arbetsmiljön

Denna promemoria har upprättats av en arbetsgrupp bestående av tjänstemän från Socialdepartementet, Arbetsmarknadsdepartementet och Näringsdepartementet. Promemorian innehåller förslag till ändringar i Socialförsäkringsbalken.

Avsikten med ändringarna är att gravida egenföretagare liksom arbetstagare ska omfattas av rätten till graviditetspenning på grund av risker i arbetsmiljön. Med egenföretagare avses i denna promemoria personer som driver egen verksamhet genom till exempel enskild firma eller handelsbolag. Ändringarna föreslås träda i kraft 1 januari 2014.
