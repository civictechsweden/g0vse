# Sveriges tillträde till vapenhandelsfördraget Arms Trade Treaty (ATT)

I promemorian behandlas frågan om Sveriges tillträde till FN:s vapenhandelsfördrag (eng. Arms Trade Treaty, ATT). Fördraget antogs av FN:s generalförsamling den 2 april 2013 och öppnades för undertecknande i New York den 3 juni 2013\. Sverige undertecknade då fördraget. Fram till den 23 oktober 2013 har 114 stater undertecknat fördraget \- däribland samtliga EU\-länder \- och åtta har ratificerat det.
Fördraget träder ikraft 90 dagar efter den 50:e ratifikationen.

Syftet med fördraget är att införa internationella normer på exportkontrollområdet samt att bredda den effektiva kontrollen över den internationella handeln med konventionella vapen väsentligt utöver de 50\-tal stater som idag utövar sådan kontroll.
