# Ändrad beskattning av bränslen för viss värmeproduktion

Den 3 juli 2013 skickades promemorian Ändrad beskattning av bränslen för viss värmeproduktion ut på remiss.

Skattebefrielse gäller för vegetabiliska och animaliska oljor och fetter samt vissa andra flytande uppvärmningsbränslen som framställts av biomassa. Skattebefrielsen utgör ett driftsstöd enligt EU:s regler om statligt stöd. En förutsättning för att ge statligt stöd är att stödet är nödvändigt. Övervakningsrapporten för 2012 visar att överkompensation förelåg för mixade tjocka vegetabiliska och animaliska oljor och fetter i värmeverk.

I promemorian föreslås att denna överkompensation åtgärdas genom att koldioxidskatten sänks från 94 till 80 procent av den generella koldioxidskattenivån för bränslen som förbrukas i värmeverk inom EU:s system för handel med utsläppsrätter.

Ändringen föreslås träda i kraft den 1 januari 2014\.
