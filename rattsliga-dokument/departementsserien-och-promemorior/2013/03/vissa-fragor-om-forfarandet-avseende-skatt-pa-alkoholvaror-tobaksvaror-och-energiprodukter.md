# Vissa frågor om förfarandet avseende skatt på alkoholvaror, tobaksvaror och energiprodukter

I promemorian förslås vissa ändringar av förfarandebestämmelserna för skatt på alkoholvaror, tobaksvaror och energiprodukter.

 Bland annat föreslås att det datoriserade systemet, EMCS, ska användas vid flyttningar av punktskattepliktiga alkoholvaror och tobaksvaror under skatteuppskov inom Sverige. Vidare föreslås att Skatteverket ska få vissa utökade möjligheter att genomföra kontroller av godkända upplagshavare och att hanteringen av punktskatt i samband med konkurser regleras. I promemorian föreslås också vissa ändringar av bestämmelserna som rör alkoholvaror som omhändertagits av Tullverket och inte lämnats ut. Ändringarna föreslås till viss del träda i kraft den 1 januari 2014 och i övrigt den 1 april 2014\.
