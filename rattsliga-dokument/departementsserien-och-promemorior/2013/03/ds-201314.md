# Regionalt utvecklingsansvar i Örebro län och Gävleborgs län

Enligt lagen (2010:630\) om regionalt utvecklingsansvar i vissa län ansvarar landstingen i Skåne, Hallands och Västra Götalands län samt Gotlands kommun för insatser för att skapa en hållbar regional tillväxt och utveckling samt för upprättande och fastställande av länsplaner för regional transportinfrastruktur.

Gävleborgs läns landsting har den 14 maj 2012 lämnat en ansökan till regeringen om att i enlighet med lagen om regionalt utvecklingsansvar i vissa län överta det regionala utvecklingsansvaret från och med 2015\.

Örebro läns landsting har den 10 december 2012 hemställt till regeringen om att få överta det regionala utvecklingsansvaret enligt lagen om regionalt utvecklingsansvar i vissa län från och med 2015\.

I denna promemoria föreslås ändring av lagen om regionalt utvecklingsansvar i vissa län som medför att lagen även omfattar Örebro län och Gävleborgs län. Lagförslaget föreslås träda i kraft den 1 januari 2015\.
