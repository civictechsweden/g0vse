# Vissa skattefrågor inför budgetpropositionen 2013

Liksom förra året remitterar Finansdepartementet ett antal skatteförslag i en samlad promemoria samtidigt som ekonomiska vårproposition överlämnas till riksdagen.

De frågor som behandlas i promemorian är bl.a.

* sänkt bolagsskatt
* sänkt expansionsfondsskatt
* förenklade regler vid nedsättning av egenavgifter
* framtida hantering av ekonomiska styrmedel för biodrivmedel slopad koldioxidskatt för viss värmeproduktion inom EU:s system för handel med utsläppsrätter
* ändringar i fordonsbeskattningen


Huruvida ovan nämnda förslag kommer att presenteras i höstens budgetproposition beror på de slutliga bedömningar och avvägningar som regeringen kommer att göra i det slutliga arbetet med budgetpropositionen efter sommaren.

Promemorian innehåller också ett antal åtgärder som syftar till att öka utbudet av bostäder och utnyttjandet av befintliga bostäder. Dessa presenterades i förra veckan och regeringen avser att återkomma med förslag i höstens budgetproposition om:

* sänkt fastighetsavgift för hyreshusenheter
* utökad nedsättning av fastighetsavgiften vid nybyggnation
* höjt schablonavdrag vid uthyrning av bostäder

Promemorian är på remiss till den 9 maj 2012\. Därefter bereds förslagen vidare bl.a. genom att en del av dem remitteras till Lagrådet.
