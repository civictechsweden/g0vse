# Specialist i allmänmedicin - en yrkeskvalifikation för läkare i allmänpraktik

Denna promemoria innehåller förslag till ändringar av det svenska genomförandet av Europaparlamentets och rådets direktiv 2005/36/EG av den 7 september 2005 om erkännande av yrkeskvalifikationer. Ändringarna föreslås med anledning av den kritik som den Europeiska kommissionen (komissionen) har riktat mot Sverige. Kommissionen har framfört att svensk lagstiftning strider mot direktivets krav på automatiskt erkännande för allmänpraktiserande läkare på grund av att Sverige har två olika yrkeskvalifikationer för allmänmedicin.

Huvudsyftet med förslagen i denna skrivelse är att säkerställa att den svenska regleringen är förenlig med EU\-rätten. En viktig utgångspunkt i översynen är att värna om patientsäkerheten och kunna behålla den svenska specialistutbildningen i allmänmedicin.

Det föreslås att kompetensnivån som allmänpraktiserande läkare tas bort och att enbart kompetens som "specialist i allmänmedicin" behålls. I skrivelsen lämnas även förslag till författningsändringar som möjliggör att allmänpraktiserande läkare som fullgjort sin utbildning i annan EES\-stat eller i Schweiz ska kunna erkännas automatiskt som specialist i allmänmedicin i Sverige.

Samtliga författningsändringar föreslås träda i kraft den 1 juli 2012\.
