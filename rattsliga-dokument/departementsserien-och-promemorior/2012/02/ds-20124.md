# Revision i finansiella företag

I promemorian föreslås ändringar i bestämmelserna om revision i fråga om banker, kreditmarknadsföretag, värdepappersbolag och försäkringsföretag. Förslagen syftar till att stärka revisorns oberoende och utjämna vissa skillnader mellan reglerna för revision av företag vars överlåtbara värdepapper är upptagna till handel på en reglerad marknad (noterade företag) och reglerna för revision av nämnda finansiella företag. De skillnader som avses gäller reglerna om revisorsrotation och revisionsutskott. Skillnaderna uppkom vid införandet av revisorsdirektivet(2006/43/EG)som trädde ikraft vid halvårsskiftet 2009.

I promemorian föreslås även nya regler beträffande fristående rådgivning till revisionsklient som är en bank, ett kreditmarknadsföretag ett värdepappersföretag eller ett försäkringsföretag.
