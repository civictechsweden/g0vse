# EU-miljömärket

Promemorian innehåller förslag till en ny lag och en ny förordning om EU-miljömärket. Bestämmelserna i den nya lagen och den nya förordningen kompletterar Europaparlamentets och rådets förordning (EG) nr 66/2010 av den 25 november 2009 om ett EU-miljömärke. EU-förordningen, som trädde i kraft den 19 februari 2010, ersätter en tidigare EU-förordning om miljömärkning.

Den nya lagen och den nya förordningen föreslås träda i kraft den 1 november 2013.
