# Regionalt utvecklingsansvar i Jönköpings län

Enligt lagen (2010:630\) om regionalt utvecklingsansvar i vissa län ansvarar landstingen i Skåne, Hallands och Västra Götalands län samt Gotlands kommun för insatser för att skapa en hållbar regional tillväxt och utveckling samt för upprättande och fastställande av länsplaner för regional transportinfrastruktur.

Jönköpings läns landsting har den 30 december 2011 lämnat en ansökan till regeringen om att nuvarande Jönköpings län från och med 2015 får bilda en regionkommun med regionalt utvecklingsansvar enligt ovan nämnda lag. I denna promemoria föreslås ändring av lagen (2010:630\) om regionalt utvecklingsansvar i vissa län som medför att lagen även omfattar Jönköpings län.

Lagförslaget föreslås träda i kraft den 1 januari 2015\.
