# Överflyttning av vissa utlänningsärenden till den ordinarie migrationsprocessen

I denna promemoria föreslås att regeringens ärenden enligt 8 kap. 14 § utlänningslagen (2005:716) om upphävande av allmän domstols beslut om utvisning på grund av brott flyttas över till den ordinarie migrationsprocessen, dvs. Migrationsverket, migrationsdomstolarna och Migrationsöverdomstolen. En sådan reform ligger i linje med den allmänna strävan att från regeringen till myndighetsnivå flytta över sådana ärenden som inte kräver ett ställningstagande av regeringen. I promemorian redovisas de författningsändringar som bedöms vara nödvändiga och lämpliga för att genomföra reformen.

Samtliga författningsändringar föreslås träda i kraft den 1 april 2013.
