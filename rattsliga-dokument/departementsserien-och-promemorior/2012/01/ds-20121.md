# Nya regler om prospekt

Promemorian innehåller förslag till lagändringar som genomför direktivet 2010/73/EU, med ändringar i prospektdirektivet och i öppenhetsdirektivet. Syftet är att ytterligare stärka skyddet för investerare och minska företagens administrativa kostnader. Förslagen innebär bl.a. att vissa gränsvärden höjs, däribland beloppsgränsen för uppkomsten av prospektskyldighet. Undantaget från prospektskyldighet vid erbjudanden till anställda utvidgas och lägre informationskrav kommer att gälla för företag med begränsat börsvärde, mindre kreditinstitut samt vid företrädesemissioner. Ändringarna enligt promemorian avser även att förbättra informationen till investerarna i olika avseenden; bl.a. införs ytterligare krav när det gäller prospektets sammanfattning.

Lagändringarna föreslås träda i kraft den 1 juli 2012."
