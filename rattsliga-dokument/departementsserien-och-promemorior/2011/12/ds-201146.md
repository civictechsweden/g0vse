# Internationell delgivning

Promemorian innehåller förslag till förbättringar och förenklingar av förfarandet när svenska myndigheter hjälper utländska myndigheter med delgivning i Sverige. Enligt den nuvarande ordningen är uppgiften att hjälpa till spridd på flera myndigheter. Förslaget går ut på att endast en myndighet – Länsstyrelsen i Stockholms län \- blir mottagande myndighet för alla inkommande ärenden, förvaltningsrättsliga ärenden undantagna.
