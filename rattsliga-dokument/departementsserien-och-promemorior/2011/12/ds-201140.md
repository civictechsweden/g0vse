# Vissa ändringar i radio- och tv-lagen (2010:696)

En översyn ska göras av radio\- och tv\-lagen (2010:696\). Ett av förslagen innebär att radio\- och tv\-lagens bestämmelser om att tv\-sändningar i viss utsträckning ska göras tillgängliga för personer med funktionsnedsättning ska gälla även för tv\-sändningar i tråd, dvs. sändningar i kabel och ip\-tv\-sändningar.

Förslag lämnas också om att det ska vara tillåtet med annonsavbrott som är kortare än en minut i direktsända sportevenemang. I övriga tv\-sändningar ska detta vara tillåtet endast undantagsvis.

De övriga förslag som lämnas i promemorian är i huvudsak av förtydligande eller språklig karaktär.

Lagändringarna föreslås träda i kraft den 1 januari 2013\.

## Bakgrund

Den nuvarande radio\- och tv\-lagen trädde i kraft den 1 augusti 2010\. Lagen innebar bland annat att Europaparlamentets och rådets direktiv 2010/13/EU av den 10 mars 2010 om samordning av vissa bestämmelser som fastställs i medlemsstaternas lagar och andra författningar om tillhandahållande av audiovisuella medietjänster (AV\-direktivet) genomfördes i svensk lagstiftning.

I samband med beredningen av radio\- och tv\-lagen aktualiserades vissa frågor där det vid den tidpunkten saknades antingen lagstöd eller beredningsunderlag för att lämna förslag till ändringar. I denna promemoria lämnas förslag i dessa delar.
