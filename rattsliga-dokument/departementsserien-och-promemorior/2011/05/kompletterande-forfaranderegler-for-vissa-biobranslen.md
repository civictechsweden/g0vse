# Kompletterande förfaranderegler för vissa biobränslen

Det är angeläget att framställningen av biodrivmedel och flytande biobränslen sker på ett hållbart sätt för att bl.a. säkerställa att användningen av bränslet innebär minskade utsläpp av växthusgaser. Hållbarhetskriterier har därför lagts fast i det så kallade förnybartdirektivet och genomförts i svensk lagstiftning. En förutsättning för att ge skattelättnader till biodrivmedel och flytande biobränslen är att bränslena anses uppfylla hållbarhetskriterierna. I promemorian föreslås ändringar i lagen (1994:1776) om skatt på energi på detta område.

Ändringarna föreslås träda i kraft den 1 januari 2012. Remisstiden går ut fredagen den 15 april 2011.
