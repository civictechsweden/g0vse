# Bistånd vid transitering i samband med återvändande med flyg

I denna promemoria behandlas genomförandet i svensk rätt av rådets direktiv 2003/110/EG av den 25 november 2003 om bistånd vid transitering i samband med återsändande med flyg.

I promemorian föreslås att Rikspolisstyrelsen skall vara den centralmyndighet som avses i direktivet. Rikspolisstyrelsen skall därmed ansvara för att genomföra de åtgärder som åläggs centralmyndigheten enligt direktivet. Dessa åtgärder föreslås bli reglerade i utlänningslagen och inbegriper att ta emot och besluta om begäran om transitering och om biståndsåtgärder i samband därmed samt att utse kontaktpunkter för alla relevanta transitflygplatser i Sverige. I utlänningsförordningen föreslås ändringar för att reglera den praktiska hanteringen av ansökningar om transitering.
