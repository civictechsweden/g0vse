# Lönegaranti vid gränsöverskridande situationer

Promemorian innehåller förslag till genomförandet av Europaparlamentets och rådets direktiv 2002/74/EG om ändring av rådets direktiv 80/987/EEG om tillnärmning av medlemsstaternas lagstiftning om skydd för arbetstagarna vid arbetsgivarens insolvens, det s.k. lönegarantidirektivet. Ändringar föreslås i lönegarantilagen (1992:497\) som tar sikte på situationer där en insolvent arbetsgivare i ett EU\-land har arbetstagare i andra EU\-länder. Enligt ändringsdirektivet till lönegarantidirektivet och förslaget i promemorian skall i denna situation garantiinstitutionen i den medlemsstat där arbetstagaren normalt utför eller utförde sitt arbete vara ansvarig för utbetalning av lönegaranti. Ändringarna i lönegarantilagen föreslås träda ikraft den 7 oktober 2005\.
