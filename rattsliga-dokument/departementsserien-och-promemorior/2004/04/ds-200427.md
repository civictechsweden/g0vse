# Ersättningar och förmåner till statsråd m.m

Regeringskansliet beslutade den 19 augusti 2003 att ge f.d. kammarrättspresidenten Jan Francke i uppdrag att se över och lämna förslag om dels statsrådens ersättningar vid resor m.m., dels värderingen av förmåner som statsråden uppbär i samband med sina uppdrag. I uppdraget ingick att särskilt beakta möjligheterna att schablonisera eller på annat sätt förenkla reglerna om ersättningar och förmåner samt vidare lämna förslag till förenkling av de administrativa rutinerna för hantering av statsrådens ersättningar och förmåner.
