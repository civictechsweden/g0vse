# Förändrade krav avseende undantag från skatteplikt för viss import av varor

I promemorian föreslås nya bestämmelser avseende undantaget från skatteplikt för import av varor om varorna omsätts eller överförs till en beskattningsbar person i ett annat EU\-land efter importen. Genom dessa bestämmelser införs krav i mervärdesskattelagen (1994:200\) på att importören ska ange två registreringsnummer till mervärdesskatt vid importtillfället, för att denna typ av import av varor ska vara undantagen från skatteplikt.

Vidare införs en möjlighet för Tullverket att vid importtillfället begära in bevisning för att varorna är avsedda att transporteras eller sändas från Sverige till ett annat EU\-land. Förslaget bör dessutom medföra följdändringar i skattebetalningsförordningen (1997:750\) innebärande att utländska företagares möjlighet att registrera sig till mervärdesskatt genom ett s.k. importombud slopas.

De nya bestämmelserna är föranledda av ett nytt EU\-direktiv. Bestämmelserna föreslås träda i kraft den 1 januari 2011\.
