# Strategisk uppföljning av En nationell strategi för regional konkurrenskraft, entreprenörskap och sysselsättning 2007-2013

Uppföljningen fokuserar på erfarenheter och framkomna resultat från genomförandet av den nationella strategin för regional konkurrenskraft, entreprenörskap och sysselsättning 2007-2013. Implementering av strategins inriktning och prioriteringar i det regionala tillväxtarbetet, inklusive strukturfondsprogram, följs upp liksom delaktighet och medverkan från aktörer på olika geografiska nivåer. Konjunkturnedgångens press på de offentliga finanserna, övriga förändringar i omvärlden och i politiken, aktualiserar behovet av rätt prioritering för dagens och framtidens behov. Den nationella strategins aktualitet belyses mot bakgrund av detta.
