# Genomförandet av det nya föräldraledighetsdirektivet

Ett nytt föräldraledighetsdirektiv, som genomför ett ändrat ramavtal om föräldraledighet som ingåtts av de branschövergripande arbetsmarknadsparterna på europeisk nivå, beslutades i EU den 8 mars 2010. Direktivet ska vara genomfört i medlemsstaterna senast den 8 mars 2012.

Syftet med direktivet:
Att göra det lättare för förvärvsarbetande föräldrar i EU att kombinera arbete och familj och att stärka jämställdheten på arbetsmarknaden och i arbetslivet.

De viktigaste förändringarna i direktivet:

* Föräldraledigheten förlängs från tre till fyra månader.
* Ett utökat skydd mot missgynnande för den som är föräldraledig.

Direktivet innehåller dock inga regler om att ersättning eller lön ska utgå under föräldraledigheten.

I Ds:en görs bedömningen att Sverige redan uppfyller direktivets krav genom de regler som finns i föräldraledighetslagen (1995:584) och lagen (1998:209) om rätt till ledighet av trängande familjeskäl.
