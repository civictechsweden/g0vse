# Anpassningar av tobaksbeskattningen med anledning av ändrade tobaksskattedirektiv

I promemorian föreslås en omläggning av beskattningen av cigaretter så att styckeskatten blir så hög som möjligt. Det totala skatteuttaget av styckeskatten och den värderelaterade skatten föreslås dock vara oförändrat. Med anledning av förslaget om ökad styckeskatt föreslås ett slopande av den nuvarande minimipunktskatten på cigaretter, motsvarande skatten i den mest efterfrågade priskategorin, som fastställs varje år. För att realvärdesäkra skattesatserna föreslås en indexering med konsumentprisindex av skatten på samtliga tobaksprodukter, dvs. för cigarrer, cigariller, röktobak, snus och tuggtobak samt av styckeskatten för cigaretter.

Förslagen i promemorian genomför direktiv 2010/12/EU genom ändringar i lagen om tobaksskatt som föreslås träda i kraft den 1 januari 2011.
