# Ändringar i Arbetsförmedlingens personuppgiftslag

Denna promemoria innehåller ett antal förslag till ändringar i lagen (2002:546\) om behandling av personuppgifter i den arbetsmarknadspolitiska verksamheten. Förslagen är huvudsakligen följdändringar med anledning av den så kallade etableringsreformen (se prop. 2009/10:60 Nyanlända invandrares arbetsmarknadsetablering \- egenansvar med professionellt stöd).

Andra förslag syftar till att göra lagen mer ändamålsenlig och bättre anpassad till Arbetsförmedlingens uppdrag och verksamhet samt att möjliggöra en effektivare och rättssäkrare hantering av personuppgifter och en bättre uppföljning av de arbetsmarknadspolitiska insatserna.

Förslagen föreslås träda ikraft den 31 januari 2011\.
