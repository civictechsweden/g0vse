# Utan spaning ingen aning

När vi nu arbetat ett tag med genderfrågorna i Socialdepartementet har vi sett dessa brister allt tydligare. Vår uppgift har i första hand varit att fästa uppmärksamheten på att kvinnor och män har olika behov, även inom vårt verksamhetsområde, och att dessa måste tillgodoses. Det är uppenbart att det saknas insikt om hur väl de sociala systemen fungerar i genderhänseende. Frågan är då hur man skaffar en sådan kunskap och insikt. Av stor vikt är att arbetet sker på ett metodiskt och strukturerat sätt, som gör det möjligt att upptäcka och beakta väsentliga skillnader mellan mäns och kvinnors behov. Av den anledningen har vi tittat på några undersökningsmetoder som använts i andra sammanhang och försökt anpassa dem till vår värld.
