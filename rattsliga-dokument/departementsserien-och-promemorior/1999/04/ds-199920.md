# Kulturnät Sverige - för ökad tillgänglighet till kulturen på Internet

I promemorian föreslås det att staten från och med den 1 januari år 2000 skall finansiera Kulturnät Sveriges basverksamhet och att en permanent kulturnätsredaktion inrättas inom Statens kulturråd.

Promemorians förslag om verksamhetens organisatoriska hemvist, omfattning, inriktning och finansiering bygger på en samlad bedömning av organisatoriska och finansiella förutsättningar, erfarenheterna av fullskaleförsöket inom Ingenjörsvetenskapsakademien samt resultaten av utvärderingen.

I promemorian föreslås att regeringen, efter remissbehandling under våren 1999, skall presentera ett förslag till permanent organisation och finansiering av Kulturnät Sverige i budgetpropositionen för år 2000 som läggs fram i september 1999.
