# Vilande förtidspension - Stimulands till återgång i arbetslivet

Det förslag som lämnas nu innebär dels en möjlighet att under en kortare tid, högst 3 månader, få arbeta samtidigt som förtidspension betalas ut, dels en möjlighet till vilandeförklaring av förtidspensionen helt eller delvis under viss tid. Under en begränsad tid om ett år skall det vara möjligt att fritt få pröva arbetsförmågan i ett eller flera olika arbeten och i olika omfattning utan att rätten att återfå förtidspensionen i samma omfattning som tidigare påverkas. Därefter skall det enligt förslaget finnas möjlighet att under ytterligare två år få ha förtidspensionen vilande. Förslaget omfattar såväl den som har anställning som den som arbetar i egen förvärvsverksamhet. Även sjukbidrag föreslås kunna förklaras vilande.
