# Beskattning av viss privatinförsel av cigaretter

Finansdepartementet skickar i dag ut en promemoria med ett förslag om en ny lag om beskattning av viss privatinförsel av cigaretter på remiss.

Syftet är att möjliggöra beskattning av resandeinförsel av fler än 300 cigaretter från Bulgarien, Kroatien, Lettland, Litauen, Rumänien och Ungern till Sverige, från och med den 1 januari 2015 till och med den 31 december 2017\. Införselbegränsningarna införs för införsel från de medlemsstater som enligt rådets direktiv 2011/64/EU inte når upp till EU:s minimiskattenivåer på cigaretter när lagen införs. Danmark, Irland, Slovenien, Tyskland och Österrike tillämpar redan motsvarande införselbegränsningar som nu föreslås. Sverige har mellan den 1 juni 2004 och den 31 december 2009 haft införselbegränsningar för tobaksvaror för de nya medlemsstater som då inte nådde upp till minimiskattenivåerna.

Den nya lagen införs den 1 januari 2015\.
