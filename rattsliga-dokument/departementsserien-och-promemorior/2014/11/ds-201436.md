# Förstärkt skydd av kulturegendom

I denna promemoria berörs de åtgärder som aktualiseras från svensk sida vid en ratificering av Tilläggsprotokoll II till konventionen om skydd för kulturegendom i händelse av väpnad konflikt (kulturkonventionen). Sverige uppfyller redan till stor del de krav som ställsenligt protokollet men vissa lagstiftningsåtgärder behövs.

Inom ramen för UNESCOs verksamhet upprättades i Haag 1954 konventionen om skydd för kulturegendom i händelse av väpnad konflikt (kulturkonventionen). Konventionen och dess tilläggsprotokoll I trädde i kraft den 7 augusti 1956 och för svensk del den 22 april 1985 (SOU 2010:72 s.172\). År 1999 antogs tilläggsprotokoll II till konventionen. Det trädde i kraft den 9 mars 2004\. Sverige undertecknade protokollet den 26 mars 1999 (SOU 2010:72 s. 172\). Av tilläggsprotokoll II framgår bl.a. att en ny kategori med högre skyddsnivå skapas för kulturarv av stor betydelse för mänskligheten, s.k. kulturegendom med förstärkt skydd (artikel 10\). Vidare anges att vissa gärningar ska kriminaliseras i avtalsparternas nationella rätt (artikel 15\). Sverige har undertecknat protokollet. En svensk ratificering av tilläggsprotokoll II återstår därmed. I denna promemoria berörs de åtgärder som aktualiseras från svensk sida vid en ratificering av protokollet. Sverige uppfyller redan till stor del de krav som ställs enligt protokollet men vissa lagstiftningsåtgärder behövs.
