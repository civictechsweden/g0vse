# Vissa inkomstskatte- och socialavgiftsfrågor inför budgetpropositionen för 2015

Regeringen avser att i budgetpropositionen för 2015 föreslå vissa förändringar på inkomstskatte- och socialavgiftsområdet. En promemoria med förslag har därför tagits fram inom Finansdepartementet.

Följande förslag behandlas i denna promemoria.

* Sänkt skatt för pensionärer
* Avtrappning av jobbskatteavdraget
* Uppräkningen av skiktgränserna för statlig inkomstskatt för beskattningsåret 2015
* Särskild löneskatt för äldre
* Slopad nedsättning av socialavgifterna för unga
* Komplettering av förslaget om begränsning av avdragsrätten för privat pensionssparande
* Slopad skattereduktion för läxhjälp
* Slopad avdragsrätt för förvaltningsutgifter

Förslagen föranleder ändringar i lagen om särskild löneskatt på vissa förvärvsinkomster, lagen om allmän löneavgift, inkomstskattelagen, socialavgiftslagen samt lagen om särskilda avdrag i vissa fall vid avgiftsberäkningen enligt lagen om allmän löneavgift och socialavgiftslagen.
