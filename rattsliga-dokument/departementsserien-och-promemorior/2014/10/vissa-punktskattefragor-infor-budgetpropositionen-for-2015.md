# Vissa punktskattefrågor inför budgetpropositionen för 2015

Regeringen avser att i budgetpropositionen för 2015 föreslå vissa förändringar på punktskatteområdet. En promemoria med förslag har därför tagits fram inom Finansdepartementet. I promemorian föreslås att skatten på avfall, bekämpningsmedel, naturgrus och termisk effekt i kärnkraftsreaktorer höjs. Skattesatserna har varit desamma under flera års tid. Det är därför lämpligt att skattesatserna justeras med hänsyn till den allmänna prisutvecklingen. Beträffande skatten på termisk effekt höjs denna också för att skapa ytterligare finansiellt utrymme. Förslagen föranleder ändringar i lagen om skatt på bekämpningsmedel, lagen om skatt på naturgrus, lagen om skatt på avfall och lagen om skatt på termisk effekt i kärnkraftsreaktorer.

Ändringarna föreslås träda i kraft den 1 januari 2015\.
