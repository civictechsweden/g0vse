# Förenklad hantering av medborgarförslag

I promemorian föreslås en ändring av de nuvarande bestämmelserna om medborgarförslag i kommunallagen:
\- Fullmäktige får möjlighet att delegera medborgarförslag till styrelsen eller en berörd nämnd.
\- Fullmäktiges beslut om vem som ska avgöra ett medborgarförslag ska kunna fattas utan föregående beredning i styrelsen eller i en nämnd.
\- Medborgarförslag bör avgöras inom ett år från det att det väcktes.
\- Styrelsen och nämnderna får en skyldighet att minst två gånger om året informera fullmäktige om handläggningen av medborgarförslagen.
\- Ett delegeringsförbud föreslås så att medborgarförslag alltid blir föremål för ett politiskt avgörande i fullmäktige, styrelse eller någon nämnd och exempelvis inte kan delegeras till en tjänsteman i förvaltningen.
\- En regel införs som möjliggör för styrelse och nämnder att låta den som väckt ett medborgarförslag närvara vid överläggningarna då förslaget behandlas.
