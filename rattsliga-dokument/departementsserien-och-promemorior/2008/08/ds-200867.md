# Den nya myndigheten för arbetsmarknadsfrågor - Arbetsförmedlingen

Denna promemoria utkom i stencilupplaga den 19 december 2006. Under sommaren 2008 har den tryckts i departementsserien, Ds, och publicerats på webbplatsen.
--------------
I denna promemoria föreslås att Arbetsmarknadsverket (AMV) ska ombildas till en sammanhållen myndighetsorganisation genom att Arbetsmarknadsstyrelsen (AMS) och de 20 länsarbetsnämnderna avvecklas och att en ny myndighet inrättas, Arbetsförmedlingen.
Det övergripande syftet med reformen är att skapa en mer effektiv, rättssäker, flexibel och mindre kostsam organisation. I promemorian föreslås vidare ett antal lagändringar som är en följd av omorganisationen. Vidare föreslås att försöksverksamheten med vidgad samordnad länsförvaltning i Gotlands län ska avbrytas i den del som avser att Länsstyrelsen i Gotlands län ska fullgöra länsarbetsnämndens uppgifter.
Reformen föreslås träda i kraft den 1 januari 2008.
