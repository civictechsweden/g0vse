# Återkrav och ränta i arbetslöshetsförsäkringen m.m.

I promemorian föreslås ändringar i lagen (1997:238\) om arbetslöshetsförsäkring. Det föreslås att utgångspunkten för återkrav ska vara att felaktiga belopp ska återbetalas oberoende av vem som orsakat felaktigheten. En arbetslöshetskassa ska enligt förslaget kunna besluta om eftergift om särskilda skäl för detta finns. Dessutom föreslås regler om skyldighet att betala ränta på det återkrävda kapitalbeloppet från den tidpunkt återkravet förfaller till betalning. Om det finns särskilda skäl ska arbetslöshetskassan enligt förslaget helt eller delvis få efterge kravet på ränta. Vidare föreslås att en arbetslöshetskassa ska ges möjlighet att innehålla arbetslöshetsersättning eller lämna ersättning med lägre belopp under utredning om ifrågasatt ersättningsrätt.

Ändringarna föreslås träda i kraft den 1 juli 2008\. De nya bestämmelserna om ränta föreslås tillämpas första gången på sådana återkrav som avser tid efter ikraftträdandet. I promemorian görs vidare bedömningen att förordnings ändringar bör göras, så att enhetliga regler gäller för återkrav och ränta på återkrävda belopp på arbetsmarknadspolitikens område.
