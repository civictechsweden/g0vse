# Enklare och bättre täktbestämmelser

Vid prövning av tillstånd till täkt gäller, utöver bland annat de allmänna hänsynsreglerna i 2 kap. miljöbalken, även 9 kap. 6 a § miljöbalken. I paragrafen finns en behovsprövningsregel. Den innebär att vid prövningen av en ansökan om tillstånd till täkt ska behovet av materialet vägas mot de skador på djur\- och växtlivet och miljön i övrigt som täkten kan befaras orsaka. I paragrafen finns också en stoppregel till skydd för biologisk mångfald som innebär att tillstånd inte får ges till en täkt som kan befaras försämra livsbetingelserna för någon djur\- eller växtart som är hotad, sällsynt eller i övrigt hänsynskrävande.
I promemorian föreslås att behovsprövningsregeln och stoppregeln tas bort.
