# Gör Sverige till ett elbilens pionjärland - Rapport från Globaliseringsrådet

Denna rapport från Globaliseringsrådet handlar om möjligheterna att driva bilparken med mycket mindre - och på sikt helt utan - koldioxidutsläpp. Idag drivs våra personbilar, bussar och lastbilar till 95 % med olja. Om vi kunde göra något åt detta, skulle mycket vara vunnet när det gäller att minska klimatpåverkan.
Globaliseringsrådet uppmärksammar bland annat elens överlägsna energieffektivitet och det faktum att svensk el produceras så gott som koldioxidfritt och att Sverige prognostiseras ha överskott på el under rätt många år framåt. Allt fler experter menar att vi nu står inför ett systemskifte där vi går från förbränningsmotorn som viktigaste kraftkälla i våra fordon till elmotorer. Detta gäller med största sannolikhet personbilar men förmodligen också lastbilar och bussar.
