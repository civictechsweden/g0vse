# Genomförande av ändringsdirektiv 2007/47/EG avseende vissa medicintekniska produkter

Promemorian innehåller förslag som syftar till att i svensk rätt genomföra Europaparlamentets och rådets direktiv 2007/47/EG om ändring av rådets direktiv 90/385/EEG om att närma medlemsstaternas lagstiftning till varandra om aktiva medicintekniska produkter för implantation, rådets direktiv 93/42/EEG om medicintekniska
produkter och direktiv 98/8/EG om utsläppande av biocidprodukter på marknaden. I promemorian föreslås att lagen (1993:583) om medicintekniska produkter ändras. Därutöver innehåller promemorian bedömningar av vilka förordnings- och föreskriftsändringar som krävs för ett fullständigt införlivande av direktivet.
