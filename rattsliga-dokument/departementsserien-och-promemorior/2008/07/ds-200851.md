# Ett förenklat trossamfundsregister

I denna promemoria föreslås ändringar i lagen (1998:1591) om Svenska kyrkan, i lagen (1998:1593) om trossamfund och i förordningen (1999:731) om registrering av trossamfund.

Förslaget innebär att registret över trossamfund förenklas på så sätt att enbart en kontaktperson ska registreras för varje trossamfund eller självständig organisatorisk del av ett trossamfund. Dessutom ges registreringsmyndigheten möjlighet att avregistrera ett trossamfund som underlåtit att betala registerhållningsavgift. Registret ska även fortsättningsvis handhas av Kammarkollegiet och vara avgiftsfinansierat. Ändringarna föreslås träda i kraft den 1 januari 2011.
