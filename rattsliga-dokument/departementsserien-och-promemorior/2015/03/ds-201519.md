# Det kommunala vårdnadsbidraget avskaffas

Promemorian innehåller förslag om att upphäva lagen (2008:307) om kommunalt vårdnadsbidrag. Förslaget innebär att lagen om kommunalt vårdnadsbidrag ska upphöra att gälla vid utgången av december 2015. Ett upphävande av lagen medför att följdändringar måste göras i socialförsäkringsbalken, lagen om anställningsskydd, föräldraledighetslagen, lagen om arbetslöshetsförsäkring samt inkomstskattelagen.
