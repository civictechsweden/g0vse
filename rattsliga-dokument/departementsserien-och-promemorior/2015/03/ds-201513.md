# Ändringar i lagen om kontroll av skyddade beteckningar på jordbruksprodukter och livsmedel

I promemorian lämnas förslag till ändringar i lagen (2009:1424\) om kontroll av skyddade beteckningar på jordbruksprodukter och livsmedel. Lagen kompletterar ett antal EU\-förordningar om ursprungsbeteckningar, geografiska beteckningar, garanterade traditionella specialiteter och traditionella termer på jordbruks\- och livsmedelsområdet.

Ändringarna innebär att hänvisningar i lagen till upphävda EU\-förordningar ersätts med hänvisningar till nya EU\-förordningar som ersatt de gamla EU\-förordningarna. Vidare föreslås att lagens tillämpningsområde utvidgas till att omfatta en EU\-förordning om geografiska beteckningar för aromatiserade vinprodukter.

Slutligen föreslås att hänvisningar till upphävda EU\-förordningar i 10 kap. 7 § varumärkeslagen (2010:1877\) avseende särskilda beteckningar på jordbruksprodukter och livsmedel ersätts med hänvisningar till nya EU\-förordningar som ersatt de gamla EUförordningarna.

De föreslagna lagändringarna föreslås träda i kraft den 1 januari 2016\.
