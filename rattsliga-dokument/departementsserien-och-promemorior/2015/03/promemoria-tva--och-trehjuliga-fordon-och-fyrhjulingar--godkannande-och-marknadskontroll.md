# Promemoria Två- och trehjuliga fordon och fyrhjulingar – godkännande och marknadskontroll

I promemorian lämnas förslag på de författningar som behövs för att genomföra Europaparlamentets och rådets förordning (EU) nr 168/2013 av den 15 januari 2013 om godkännande av och marknadstillsyn för två- och trehjuliga fordon och fyrhjulingar.

Det gällande Europaparlamentets och rådets direktiv 2002/24/EG av den 18 mars 2002 om typgodkännande av två- och trehjuliga motorfordon och om upphävande av rådets direktiv 92/61/EEG har omarbetats och ersatts av Europaparlamentets och Rådets förordning (EU) nr 168/2013 om godkännande av och marknadstillsyn för två- och trehjuliga fordon och fyrhjulingar. Genom förordningen upphävs ramdirektivet 2002/24/EG.

I promemorian föreslås ändringar i:

* lagen (2001:559) om vägtrafikdefinitioner
* fordonslagen (2002:574)
* trafikförordningen (1998:1276) och
* fordonsförordningen (2009:211)

Bestämmelserna föreslås träda i kraft den 1 januari 2016.
