# Ett gemensamt ansvar för mottagande av nyanlända

Flyktingmottagandet är ett gemensamt ansvar för samhället.
När alla kommuner är med och tar emot nyanlända kommer
fördelningen av mottagandet bli mer proportionerligt i förhållande
till kommunernas arbetsmarknadsförutsättningar,
befolkningsstorlek och annat mottagande. Det bedöms leda till
förbättrade förutsättningar för nyanländas etablering på
arbetsmarknaden och i samhällslivet.

Det mottagande som frivilliga överenskommelser mellan kommunen och länsstyrelsen leder till är inte tillräckligt för att möta det ökade behovet av kommunmottagande. Långa väntetider för kommunanvisning innebär att många nyanlända blir kvar på anläggningsboenden under långa tidsperioder, vilket försenar etableringen. Lagförslaget i promemorian innebär att kommuner kan anvisas att ta emot nyanlända för bosättning i kommunen oavsett om kommunen har träffat en överenskommelse om mottagande eller inte.
