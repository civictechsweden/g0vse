# Ändringar i lagen om tillämpning av Europeiska unionens statsstödsregler

I promemorian lämnas förslag till kompletterande lagstiftning med anledning
av den modernisering av Europeiska unionens regler om statligt
stöd som slutfördes under 2014 och som syftade till att göra stödgivningen
mer transparent.

Det föreslås att det i lagen om tillämpning av Europeiska unionens statsstödsregler införs en skyldighet för den som vidtar en stödåtgärd att till regeringen eller den myndighet som regeringen bestämmer lämna uppgifter för offentliggörande och uppföljning av stödåtgärden och att föra register över åtgärden. Det föreslås också en bestämmelse om hur en allmän domstol ska beakta ett yttrande från Europeiska kommissionen som rör tillämpningen av EU:s statsstödsregler.

Lagändringarna föreslås träda i kraft den 1 juli 2016\.
