# Sveriges företagande och konkurrenskraft - internationell jämförelse

![](/contentassets/7621bce2347142eca86468107e74ca77/ds-2015_43_jpg_150.jpg?width=150&quality=85)

Denna rapport syftar till att visa Sveriges position och utveckling jämfört med andra länder, inom områden som är relevanta för näringspolitiken.

Länderjämförelser kan ge indikationer och vägledning om eventuella styrkor, svagheter och utmaningar för näringslivet i Sverige. De områden som belyses har direkt eller indirekt inverkan på Sveriges konkurrenskraft och tillväxtförutsättningar. En generell utgångspunkt för valet av indikatorer har varit att de inverkar på eller belyser Sveriges konkurrenskraft i förhållande till jämförbara länder. Av det skälet består länderurvalet i rapporten i första hand av de 22 rikaste OECD\-länderna, mätt som köpkraftsjusterad BNP per capita. Då statistikkällorna i vissa fall innehåller ett mindre antal länder blir den internationella jämförelsen ibland något begränsad.

### Rapporten omfattar jämförelser inom följande områden:

* Makroekonomisk utveckling och konkurrenskraft
* Företagens dynamik och utveckling
* Företagens institutionella ramverk och tillgång till kapital
* Investeringar i kunskap och innovationsaktiviteter i företag
* Utbildning och kompetensförsörjning
* Arbetsmarknad
* Energi, transportinfrastruktur och it
