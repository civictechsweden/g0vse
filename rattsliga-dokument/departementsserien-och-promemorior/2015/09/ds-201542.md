# Ett särskilt tortyrbrott?

![](/contentassets/740d39e2a0c640158b74198b7e760ce0/omslag-ds-2015-42.jpg?width=150&quality=85)

Utredningens uppdrag har bestått i att utreda behovet av ett tortyrbrott i svensk rätt. Alldeles oavsett utredningens bedömning i denna fråga har det också ingått i uppdraget att lägga fram de författningsförslag som är nödvändiga för att införa ett sådant brott.

Utredningen har kommit fram till att det finns ett behov av ett
särskilt tortyrbrott och lämnar i promemorian huvudsakligen följande
förslag.

* En ny lag om straff för tortyrbrott införs, där tortyr kriminaliseras som ett särskilt brott.
* Det införs särskilda bestämmelser som tar sikte på överordnades ansvar för att hindra och anmäla underlydandes tortyrbrott.
* Svenska domstolar ges behörighet att döma över tortyrbrott oavsett var brottet har begåtts och oavsett gärningsmannens eller målsägandens nationalitet (universell jurisdiktion).
* Tortyrbrottet undantas från bestämmelserna om preskription.

[Pressmeddelande: Ett särskilt tortyrbrott föreslås](/pressmeddelanden/2015/09/ett-sarskilt-tortyrbrott-foreslas/)
