# Hantering av kvalitetskrav för uran i ytvattenKN2025/01829

Promemorian innehåller förslag som syftar till att säkerställa en ändamålsenlig vattenförvaltning som främjar samhällets utveckling och klimatomställning samtidigt som skyddet för Sveriges vatten upprätthålls.

De föreslagna ändringarna innebär att när det fastställs kvalitetskrav för uran i ytvatten så ska dessa krav bestämmas i förhållande till den biotillgängliga koncentrationen av uran. I de fall det saknas generella föreskrifter som reglerar en sådan koncentration får koncentrationen i stället bestämmas genom beräkning av biotillgänglig koncentration i respektive ytvattenförekomst. Förslagen bedöms inte påverka Sveriges åtaganden i förhållande till EU.

Ändringarna föreslås träda i kraft den 9 januari 2026.
