# Avgift för transporttillstånd vid gränsöverskridande transport av använt kärnbränsle eller radioaktivt avfall

I promemorian lämnas förslag till ändringar i förordningen (2008:463) om vissa avgifter till Strålsäkerhetsmyndigheten. Ett utkast till förordning finns i bilagan.

Förslaget gäller ett införande av avgifter för ansökan om transporttillstånd som beslutas enligt rådets direktiv 2006/117/Euratom av den 20 november 2006 om övervakning och kontroll av transporter av radioaktivt avfall och använt kärnbränsle.

Avgiften föreslås bli 16 800 kr för en ansökan om transporttillstånd gällande använt kärnbränsle eller radioaktivt avfall.
