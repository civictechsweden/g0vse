# Polisens användning av AI för ansiktsigenkänning i realtid

![](/contentassets/450c0341dec94a0ea5999f9869aa5996/ds-2025-7-omslagets-framsida-kopiera.jpg?width=150&quality=85)

I denna promemoria lämnas förslag på en ny lag som möjliggör för Polismyndigheten och Säkerhetspolisen att använda AI-system för ansiktsigenkänning och annan biometrisk fjärridentifiering i realtid på allmän plats för brottsbekämpande ändamål.

Förslagen innebär att tekniken ska få användas fullt ut i den utsträckning EU:s AI-förordning medger. Tekniken ska få användas endast för vissa specifika syften och det ska krävas tillstånd att använda den, men i brådskande fall ska användning få påbörjas utan tillstånd.

Förslagen syftar till att ge Polismyndigheten och Säkerhetspolisen effektiva verktyg för att kunna söka efter personer som misstänks ha utsatts för brott, förhindra allvarliga brott och utreda, lagföra och verkställa straffrättsliga påföljder för vissa allvarliga brott, samtidigt som enskildas fri- och rättigheter beaktas.

Författningsförslagen föreslås träda i kraft den 1 januari 2026.
