# Uppdrag att se över det konsulära regelverket

I denna promemoria ges utredare i uppdrag att undersöka och lämna förslag på hur regleringen av den konsulära verksamheten kan göras mer ändamålsenlig. I uppdraget ingår att analysera och ta ställning till vilka som ska kunna få konsulärt stöd i individuella ärenden och vid konsulära kriser. Syftet med förslagen ska vara att förtydliga vilket konsulärt stöd som kan ges till enskilda utomlands.

Utgångspunkten för utformningen av förslagen ska vara principen om den enskildes grnndläggande ansvar för sin vistelse utomlands. Utredningen ska vid utformningen av förslagen beakta vilken betydelse det har för det konsulära stödet om Utrikesdepartementet har avrått från att resa. Även betydelsen av graden av enskildas anknytning till Sverige ska beaktas vid utformningen av förslagen.

Förslagen får inte medföra någon utvidgning av det konsulära uppdraget jämfört med dagens reglering. Förslagen ska inte innebära några ökade kostnader för staten. Utredningen ska beakta utrilcesförvaltningens behov av flexibilitet och möjlighet att anpassa det konsulära stödet efter rådande situationer.

Uppdraget ska redovisas senast den 16 mars 2026.
