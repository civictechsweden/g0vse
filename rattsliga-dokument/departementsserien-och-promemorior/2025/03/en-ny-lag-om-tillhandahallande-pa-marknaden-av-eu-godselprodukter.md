# En ny lag om tillhandahållande på marknaden av EU-gödselprodukter

I promemorian föreslås en ny lag som anpassar svensk lagstiftning till EU:s gödselproduktförordning. Bestämmelserna i förordningen gäller för sådana produkter som tillhandahålls på den inre marknaden med en CE-märkning, under beteckningen EU-gödselprodukt.

Till den nya lagen förs bestämmelserna om marknadskontroll av EU-gödselprodukter i lagen (2022:1107) om marknadskontroll av EU-gödsel-produkter. Därutöver föreslås att marknadskontrollmyndigheten ska kunna besluta om ytterligare förelägganden och att även sådana förelägganden ska få förenas med vite. Vissa överträdelser av bestämmelserna i EU:s gödselproduktförordning ska leda till sanktionsavgift.

Den nya lagen föreslås träda i kraft den 1 juni 2026.
