# Förändrat producentansvar för elutrustning och nya rapporteringsregler för insamling av elavfallKN2025/02346

I promemorian lämnas förslag som begränsar producentansvaret för el-avfall med hänsyn till när olika typer av elutrustning släpptes ut på marknaden.

Det föreslås också ändrade rapporteringsregler för insamling och behandling av avfall. Syftet är att på ett bättre sätt fånga upp de olika strömmarna för elavfall för att få en mer tillförlitlig statistik som kan ligga till grund för beräkningen av insamlingsmålet för elavfall.

Ändringarna om producentansvar är ett led i genomförandet av EU:s WEEE-direktiv och de ändrade rapporteringsbestämmelserna är en åtgärd för att få en bättre statistik som kan ligga till grund för beräkningen av insamlingsmålet i WEEE-direktivet.

Ändringarna föreslås träda i kraft den 1 juni 2026.
