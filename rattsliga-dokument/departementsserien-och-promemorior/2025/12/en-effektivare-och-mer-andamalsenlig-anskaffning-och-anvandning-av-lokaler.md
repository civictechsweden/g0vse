# En effektivare och mer ändamålsenlig anskaffning och användning av lokalerFi2025/02168

I promemorian föreslås ändringar i förordningen (1993:528) om statliga myndigheters lokalförsörjning som innebär att en myndighet i sin lokalförsörjningsplanering ska verka för en effektiv och ändamålsenlig anskaffning och användning av lokaler.

Ändringarna innebär vidare att myndigheter i sin lokalförsörjningsplanering ska undersöka möjligheten att samverka med andra myndigheter och att myndigheter med få anställda ska pröva om det finns förutsättningar att samlokalisera med andra myndigheter.

Ändringarna innebär dessutom att Ekonomistyrningsverket (Statskontoret fr.o.m. den 1 januari 2026) ges möjlighet att meddela föreskrifter i frågor som rör samverkan, samlokalisering och effektivisering vid myndigheternas lokalförsörjningsplanering. Därutöver görs vissa förtydliganden och uppdateringar.

Ändringarna föreslås träda i kraft den 1 maj 2026.
