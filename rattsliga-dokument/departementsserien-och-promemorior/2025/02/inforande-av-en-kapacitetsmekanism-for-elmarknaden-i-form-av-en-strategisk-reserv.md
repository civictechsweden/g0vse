# Införande av en kapacitetsmekanism för elmarknaden i form av en strategisk reserv

Genom den föreslagna förordningen införs en kapacitetsmekanism i form av
en strategisk reserv.

Den strategiska reserven är anpassad till kraven i Europaparlamentets och rådets förordning (EU) 2019/943 av den 5 juni 2019 om den inre marknaden för el (EU:s elmarknadsförordning). Även i övrigt innebär förslaget förändringar jämfört med den hittillsvarande regleringen i lagen (2003:436) om effektreserv och förordningen (2016:423) om effektreserv. Exempelvis kommer två olika avtalstyper att användas, och fossilfrihet kommer att krävas för avtal som gäller för en längre tid än ett år.
