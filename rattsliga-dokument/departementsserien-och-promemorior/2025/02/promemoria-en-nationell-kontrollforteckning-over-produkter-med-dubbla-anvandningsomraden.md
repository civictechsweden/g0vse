# Promemoria En nationell kontrollförteckning över produkter med dubbla användningsområden

Den snabba utveckling som sker inom flera teknikområden, får alltmer påtagliga säkerhetspolitiska konsekvenser. För en fortsatt effektiv svensk exportkontroll föreslås därför i denna promemoria förordningsändringar för att införa en nationell kontrollförteckning över produkter med dubbla användningsområden som inte är förtecknade i bilaga till EU:s PDA-förordning och för vilka tillstånd ska krävas för export.
Genom förslaget stärks kontrollen av produkter med dubbla användningsområden i Sverige. Detta bidrar till att uppfylla grundläggande målsättningar för de internationella exportkontrollregimerna, nämligen värnande av internationell fred och säkerhet.
