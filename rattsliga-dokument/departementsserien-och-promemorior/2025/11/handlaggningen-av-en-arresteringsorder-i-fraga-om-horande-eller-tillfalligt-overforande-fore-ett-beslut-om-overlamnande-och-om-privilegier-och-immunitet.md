# Handläggningen av en arresteringsorder i fråga om hörande eller tillfälligt överförande före ett beslut om överlämnande och om privilegier och immunitetJu2025/02528

Promemorian innehåller i huvudsak förslag till ändringar i lagen (2003:1156) om överlämnande från Sverige enligt en europeisk arresteringsorder och lagen (2011:1165) om överlämnande från Sverige enligt en nordisk arresteringsorder som avser att förtydliga det svenska genomförandet av regelverket i vissa delar samt anpassa det till EU-domstolens
praxis.

Förslagen innebär bl.a. följande:

* Om en arresteringsorder avser lagföring, ska den eftersökte på begäran
  av den utfärdande myndigheten antingen kunna höras i den
  verkställande staten eller överföras tillfälligt till den utfärdande staten.
* Om den eftersökte skyddats av privilegier eller immunitet i Sverige,
  ska de tidsfrister som gäller för ett ärende om överlämnande räknas
  från och med den dag tingsrätten har fått information om att
  privilegierna eller immuniteten upphört.
* Det ska krävas samtycke från den utfärdande staten för att ett
  överlämnande för verkställighet av en frihetsberövande påföljd ska
  kunna vägras och påföljden i stället verkställas i Sverige.

Lagändringarna föreslås träda i kraft den 1 december 2026.
