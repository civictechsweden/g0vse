# Höjd skatt på viss tobakFi2025/02159

Skatten på cigaretter, cigarrer, cigariller, röktobak, tuggtobak och övrig tobak föreslås höjas med 3,5 procent utöver indexeringen. Skattesatsen för snus i lagtexten föreslås uppdateras så att den motsvarar den indexerade skattesatsen för 2027, men utan ett tillägg om 3,5 procent.

De schablonbelopp för skatt på tobak som finns i lagen om frihet från skatt vid import, m.m. och lagen om flyttning och kontroll av vissa punktskattepliktiga varor föreslås justeras för att spegla de nya skattesatserna.

Ändringarna föreslås träda i kraft den 1 januari 2027. Äldre bestämmelser ska fortfarande gälla för förhållanden som hänför sig till tiden före ikraftträdandet.
