# Moderna – en ny myndighet för modern konst, arkitektur och design

Utredningen föreslår att en ny myndighet, Moderna - myndigheten för modern konst, arkitektur och design, bildas genom att Statens centrum för arkitektur och design (ArkDes) och Statens konstråd inordnas i Moderna museet.

En större myndighet med ett bredare uppdrag har bättre förutsättningar att bli en stark och betydelsefull aktör inom konst-, arkitektur-, form- och designområdet, både nationellt och internationellt.

Den inre effektiviteten kan öka och sårbarheten minska, bland annat när det gäller kompetensförsörjning och administration.

Därmed kan den nya myndigheten ha ett större fokus på kärnuppdraget och på att utveckla verksamheten. Överlappningar i myndigheternas befintliga verksamhet kan dessutom undvikas.
