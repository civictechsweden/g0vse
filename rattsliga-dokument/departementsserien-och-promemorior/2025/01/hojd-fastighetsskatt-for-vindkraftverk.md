# Höjd fastighetsskatt för vindkraftverk

Fastighetsskatt ska betalas bland annat för sådana fastigheter som vid fastighetstaxeringen betecknas som elproduktionsenheter. För elproduktionsenheter som utgörs av taxeringsenhet med vindkraftverk är fastighetsskatten 0,2 procent av taxeringsvärdet. För övriga elproduktionsenheter är fastighetsskatten 0,5 procent av taxeringsvärdet. I promemorian föreslås att fastighetsskatten på vindkraftverk ska höjas från 0,2 till 0,5 procent av taxeringsvärdet.

Lagändringen föreslås träda i kraft den 1 januari 2026.
