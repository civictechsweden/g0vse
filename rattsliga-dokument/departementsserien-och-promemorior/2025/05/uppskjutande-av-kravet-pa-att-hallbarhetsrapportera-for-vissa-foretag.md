# Uppskjutande av kravet på att hållbarhetsrapportera för vissa företag

Kravet på att hållbarhetsrapportera har sin grund i EU-direktivet om företagens hållbarhetsrapportering. EU antog den 14 april 2025 ett direktiv som innebär att skyldigheten att hållbarhetsrapportera ska skjutas upp med två år för vissa företag, bl.a. stora företag som har färre än 500 anställda samt små och medelstora börsnoterade företag. I promemorian lämnas förslag på de lagändringar som krävs för att genomföra ändringsdirektivet.

Förslaget i promemorian är att lagändringarna ska träda i kraft den
31 december 2025.
