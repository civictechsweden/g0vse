# Överlåtelse av förvaltningsuppgift inom nordiskt forskningssamarbete

I promemorian föreslås att regeringen eller den myndighet som regeringen bestämmer genom en ny lag ska bemyndigas att besluta att Nordforsk, som är en institution för forskningssamarbete underställd Nordiska minister-rådet, ska ha rätt att pröva frågor om tilldelning av forskningsmedel för forskning inom ramen för det nordiska samarbetet under Nordiska ministerrådet. Förslaget innebär att en förvaltningsuppgift som även kan innefatta myndighetsutövning överlåts till en internationell inrättning.

Syftet är att Sverige ska kunna delta i det nordiska forskningssamarbetet under likvärdiga förutsättningar som övriga nordiska länder.

Lagen föreslås träda i kraft den 1 januari 2026.
