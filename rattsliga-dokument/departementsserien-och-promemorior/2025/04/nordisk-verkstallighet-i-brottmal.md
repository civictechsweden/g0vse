# Nordisk verkställighet i brottmålDs 2025:12

![](/contentassets/495d7d3476be4570a59804208d379392/ds202512_webb.png?width=150&quality=85)

I promemorian lämnas förslag till en ny lagstiftning om nordisk verkställighet i brottmål som ska ersätta lagen (1963:193) om samarbete med Danmark, Finland, Island och Norge angående verkställighet av straff m.m.

Förslaget innebär bl.a. följande:

* Regelverket om överförande av straffverkställighet till och från de nordiska länderna ses över språkligt och redaktionellt.
* Regleringens tillämpningsområde utökas till att omfatta frivårdspåföljder som innefattar samhällstjänst.
* Flera ändringar görs för att effektivisera tillämpningen av regelverket och öka antalet överföranden, bl.a. att ett skyndsamhetskrav ska gälla vid Kriminalvårdens och domstolars handläggning av ärenden om överförande av verkställigheten av fängelsestraff enligt lagen, att ett beslut om överförande av verkställigheten av ett fängelsestraff ska få laga kraft direkt om den dömde samtyckt till att verkställigheten överförs och att den dömde ska kunna lämna en förklaring om att han eller hon avstår från att överklaga ett sådant beslut eller fullfölja överklagandet (nöjdförklaring).
* Överklaganden ska prövas i allmän domstol.

Lagändringarna föreslås träda i kraft den 1 juli 2026.
