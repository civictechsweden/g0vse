# En tydlig beslutsordning för deltagande i Natos samlade verksamhet för avskräckning och försvarDs 2025:11

![](/contentassets/03047159276d4f5abd4a02fb60abf715/ds-11-2025-omslagets-framsida.jpg?width=150&quality=85)

I denna promemoria lämnas förslag som syftar till att skapa bättre förutsättningar för Sverige att delta i det operativa militära samarbetet inom Nato. Det föreslås att det i lag införs en särskild reglering av hur beslut ska fattas om att sätta in svenska väpnade styrkor för deltagande i Natos samlade verksamhet för avskräckning och försvar.

Förslaget innebär att det för att sätta in styrkor i sådan verksamhet som huvudregel ska krävas ett beslut av riksdagen. Beslutet kan avse verksamhet under ett kalenderår eller en annan period. Därutöver föreslås att regeringen, även utan ett sådan beslut, ska få sätta in svensk väpnad styrka med en begränsad numerär under en begränsad tid om behovet av ett svenskt deltagande uppkommer med kort varsel eller om ett dröjsmål skulle kunna leda till avsevärda men för angelägna svenska intressen.

Den nya regleringen föreslås införas i lagen om operativt militärt stöd, vilken föreslås byta namn till lagen om operativt militärt samarbete.

Lagändringarna föreslås träda i kraft den 30 november 2025.
