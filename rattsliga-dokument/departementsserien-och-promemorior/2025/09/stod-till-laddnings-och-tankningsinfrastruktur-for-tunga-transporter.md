# Stöd till laddnings-och tankningsinfrastruktur för tunga transporterKN2025/01701

I promemorian, som tagits fram inom Regeringskansliet, finns förslag på ändringar i förordningen (2022:107) om statligt stöd till regionala elektrifieringspiloter för tunga transporter.

Förslagen har två syften. Det första syftet är att vidga stödet så att det omfattar fler typer av laddningsinfrastruktur. Det andra syftet är att uppdatera regelverket utifrån den EU-rättsliga och nationella utvecklingen av laddnings och tankningsinfrastruktur. Ett övergripande mål är att påskynda elektrifieringen av transportsektorn genom att skapa ett mer ändamålsenligt regelverk. Förslagen innebär bl.a. att stödgivningen även ska omfatta bussar och fartyg och att stöd för icke-publik infrastruktur av tunga transporter ska underlättas. Förslagen kommer även att underlätta administrationen för såväl myndigheter som företag.

Förslagen föreslås träda i kraft den 1 februari 2026.
