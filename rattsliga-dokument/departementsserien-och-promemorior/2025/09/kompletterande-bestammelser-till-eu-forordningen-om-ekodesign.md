# Kompletterande bestämmelser till EU-förordningen om ekodesignKN 2025/01772

I promemorian föreslås bestämmelser som kompletterar EU-förordningen om ekodesign.

Förslagen innebär bland annat följande:

* Statens energimyndighet, Naturvårdsverket och Kemikalieinspektionen ska vara ansvariga marknadskontrollmyndigheter.
* Naturvårdsverket blir tillsynsmyndighet för kravet i förordningen om att utlämna information om osålda konsumentprodukter och förbudet
  att förstöra osålda konsumentprodukter.
* Marknadskontrollmyndigheterna ges befogenhet att meddela föreskrifter om avgifter för marknadskontrollen i fråga om kostnader för provtagning och inspektion av handlingar, för det fall produkter inte överensstämmer med de krav som finns i EU-förordningen om ekodesign.
* Naturvårdsverket ges befogenhet att meddela föreskrifter om avgifter för myndighetens tillsyn.
* Det förtydligas att Statens energimyndighet har befogenhet att genomföra marknadskontrollåtgärder för produkter som fortsatt omfattas av ekodesigndirektivet men som även träffas av vissa krav i EU-förordningen om ekodesign.
* En EU-försäkran om överensstämmelse, som ska ange att det har visats att de ekodesignkrav som är tillämpliga följs, ska utfärdas på svenska eller engelska och ska regleras i en ny förordning med kompletterande bestämmelser till EU-förordningen om ekodesign.

Merparten av förordningsändringarna föreslås träda i kraft den 19 juli 2026. Förslaget om att myndigheterna ges befogenheter att meddela föreskrifter om avgifter föreslås träda i kraft 15 oktober 2026. Förslaget om förtydligande av Statens energimyndighets befogenhet i förordningen (2016:187) om ekodesign föreslås träda i kraft den 1 januari 2026.
