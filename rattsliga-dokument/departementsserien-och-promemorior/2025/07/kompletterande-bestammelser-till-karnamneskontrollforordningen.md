# Kompletterande bestämmelser till kärnämneskontrollförordningenKN2025/01499

Promemorian innehåller förslag som behövs för att komplettera en ny förordning under Euratom om kärnämneskontroll.

I promemorian föreslås ändringar i lagen (1984:3) om kärnteknisk verksamhet, förordningen (1984:14) om kärnteknisk verksamhet och förordningen (2008:452) med instruktion för Strålsäkerhetsmyndigheten.

Förslagen innebär i huvudsak:

* Strålsäkerhetsmyndigheten ska få inrätta och administrera ett särskilt materialbalansområde för kärnämneskontroll som kallas nationell LOF.
* Verksamhetsutövare som ingår i en nationell LOF ska redovisa uppgifter, handlingar och rapporter till Strålsäkerhetsmyndigheten i stället för till kommissionen.
* Strålsäkerhetsmyndigheten ska utöva tillsyn över att kärnämneskontrollförordningen följs.
* Strålsäkerhetsmyndigheten ska utföra de uppgifter som medlemsstaten har enligt kärnämneskontrollförordningen och även i fortsättningen vara områdesföreträdare med uppgiften att lämna en allmän beskrivning med relevant information till kommissionen.
* Överträdelser av kärnämneskontrollförordningen ska inte vara straffbara.

Författningsändringarna föreslås träda i kraft den 1 juli 2026.
