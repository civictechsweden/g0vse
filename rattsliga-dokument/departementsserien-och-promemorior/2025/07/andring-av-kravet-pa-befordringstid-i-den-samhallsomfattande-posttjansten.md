# Ändring av kravet på befordringstid i den samhällsomfattande posttjänstenFi2025/01485

I denna promemoria, som har tagits fram inom Regeringskansliet, finns förslag som innebär ändringar av kravet på befordringstid inom den samhällsomfattande posttjänsten. Förslaget
innebär att minst 85 procent av de inrikes brev som lämnas in för tredagarsbefordran före
angiven senaste inlämningstid ska ha delats ut inom tre påföljande arbetsdagar och minst 97 procent inom fem påföljande arbetsdagar. Ändringarna görs i postförordningen (2010:1049).

Förordningsändringarna föreslås träda i kraft den 1 januari 2026.
