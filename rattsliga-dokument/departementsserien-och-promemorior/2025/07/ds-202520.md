# Utökade befogenheter för civilanställda vid Polismyndigheten att utreda brottDs 2025:20

![](/contentassets/df45dde2b69d4f51b4bc836c9330243c/ds202520_150px.jpg?width=150&quality=85)

Utökade befogenheter för civilanställda vid Polismyndigheten att utreda brott.

En polisman får på eget ansvar vidta vissa brottsutredande åtgärder innan förundersökning har inletts (s.k. primärutredning). I denna promemoria föreslås att rätten att vidta sådana åtgärder även ska gälla andra särskilt utsedda civila tjänstemän vid Polismyndigheten. Förslaget medför att dessa tjänstemän även kommer få genomföra förenklade utredningar enligt 23 kap. 22 § rättegångsbalken. Genom förslagen kommer Polismyndighetens utredningsverksamhet effektiviseras. Förslagen bedöms därmed kunna frigöra resurser hos Polismyndigheten, vilket innebär att polismän kan ägna sig åt uppgifter där det finns ett större behov av polisiär kompetens.

Författningsändringarna föreslås träda i kraft den 1 juli 2026.
