# Föreskrifter om förbud mot användning och innehav av vissa läkemedel

I promemorian föreslås att det införs bemyndiganden för regeringen eller den myndighet som regeringen bestämmer att meddela föreskrifter om begränsningar av eller förbud mot användning eller innehav av ämnen med hormonell verkan och andra ämnen som kan lämna hälsofarliga restsubstanser.

Föreskrifterna ska gälla djurhållare och personal inom djurens hälso- och sjukvård. Syftet med bemyndigandena är att göra det möjligt att på ett tydligare och mer fullständigt sätt genomföra ett EU-direktiv om förbud mot tillförsel av vissa ämnen till livsmedelsproducerande djur.

Författningsändringarna föreslås träda i kraft den 1 juni 2026.
