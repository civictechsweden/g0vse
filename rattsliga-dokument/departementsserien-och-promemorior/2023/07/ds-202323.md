# Uppdrag att möjliggöra bättre tillgång till hälso- och sjukvård i hela landet genom främjande av etablering i glesbygd

Syftet har varit att utreda och ge förslag på hur småskalig hälso\- och sjukvårdsverksamhet kan anslutas till offentligt finansierad öppen vård för tillgång till en jämlik vård i hela landet.

Förslagen avseende mindre vårdföretag i hela landet:

* Upphandlande myndigheter ska beakta mindre företags möjligheter att delta i upphandlingar av hälso\- och sjukvårdstjänster
* En statlig myndighet ska bemyndigas att ta fram föreskrifter samt få ett tillsynsuppdrag på området
* De så kallade ersättningslagarna ska upphävas

Förslag och bedömningar avseende jämlik vård:

* En förordning om statsbidrag till vissa vårdgivare i glest befolkade områden ska beslutas
* Socialstyrelsen ska pröva ansökningar om bidrag, bemyndigas att meddela föreskrifter på området samt följa upp och utvärdera bidraget
* En statlig myndighet bör ges i uppdrag att utvärdera gällande ersättningssystem och ta fram nationella rekommendationer på området
* Regeringen bör överväga ökad statlig styrning inom ett antal centrala områden för kompetensförsörjningen
* Regeringen bör överväga ytterligare åtgärder i syfte att främja tillgången till jämlik vård i glest befolkade områden
