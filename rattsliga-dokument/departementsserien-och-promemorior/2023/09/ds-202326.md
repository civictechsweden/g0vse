# Elektronisk tillgång till barns uppgifter inom hälso- och sjukvården och tandvården

![Ds omslag med texten Elektronisk tillgång till barns uppgifter inom hälso- och sjukvården och tandvården ](/contentassets/c0d543af90684283a88b99f66a76b398/ds202326-omslag-150x200px.jpg?width=150&quality=85)

Socialdepartementet har utrett elektronisk tillgång till barns uppgifter inom hälso- och sjukvården och tandvården.

Socialdepartementet föreslår bland annat:

* att vårdnadshavare får medges elektronisk tillgång till sina barns hälso- och sjukvårdsuppgifter och
* att barn som har fyllt tretton år får medges elektronisk tillgång till sina hälso- och sjukvårdsuppgifter.
* att bestämmelserna förenas med:

\* en skyldighet för vårdgivare och E-hälsomyndigheten att

– spärra uppgifter för vårdnadshavaren om ett barn som har fyllt tretton år motsätter sig vårdnadshavarens elektroniska tillgång,

– spärra uppgifter för vårdnadshavaren om uppgifterna omfattas av sekretess gentemot vårdnadshavaren och

– spärra uppgifter för barnet om uppgiften har spärrats för vårdnadshavaren med hänvisning till sekretess.

\* en skyldighet för hälso- och sjukvårdspersonal att

– pröva om uppgiften omfattas av sekretess,

– informera barn som har fyllt tretton år om rätten att motsätta sig att vårdnadshavaren får del av barnets uppgifter,

– hos E-hälsomyndigheten begära att få en uppgift om ett barn spärrad i den nationella läkemedelslistan för direktåtkomst av vårdnadshavaren, om uppgiften inte får lämnas ut till vårdnadshavaren.

* ändringar i patientdatalagen, lagen om nationell läkemedelslista och offentlighets- och sekretesslagen syftande till att uppgifter som avslöjar att det finns uppgifter som har spärrats för vårdnadshavaren inte får göras tillgängliga för vårdnadshavaren genom direktåtkomst eller annat elektroniskt utlämnande.
* att regeringen ger en myndighet i uppdrag att ta fram och publicera stödmaterial riktad till vårdgivare med anledning av de nya bestämmelserna, och
* att regeringen eller den myndighet som regeringen bestämmer ska ges bemyndigande att meddela föreskrifter om säkerhetsåtgärder vid enskilds direktåtkomst till uppgifter i den nationella läkemedelslistan.
