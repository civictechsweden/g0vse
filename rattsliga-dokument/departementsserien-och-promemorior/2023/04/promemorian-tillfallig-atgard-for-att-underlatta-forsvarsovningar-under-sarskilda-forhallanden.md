# Tillfällig åtgärd för att underlätta försvarsövningar under särskilda förhållanden

I promemorian föreslås en ny, tillfällig bestämmelse i miljöprövningsförordningen (2013:251\) som ger Försvarsmakten rätt att vid militära övningar avvika från de villkor och försiktighetsmått som gäller enligt tillstånd eller föreläggande för en sådan verksamhet som avses i förordningens 24 eller 30 kap., om det är nödvändigt för militärt samarbete med andra länder.

Syftet med den föreslagna tillfälliga bestämmelsen är att öka möjligheterna för Försvarsmakten att bedriva militärt samarbete och öva tillsammans med andra länders försvarsmakter. Det föreslås även att Försvarsmakten så snart som möjligt ska underrätta tillsynsmyndigheten om övningar som kan göra sådana avvikelser nödvändiga.

Bestämmelsen föreslås träda i kraft den 12 juni 2023 och upphöra att gälla vid utgången av december 2023\.
