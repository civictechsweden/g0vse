# Genomförande av nya krav på upphettade tobaksvaror

Regeringskansliet föreslår förbud mot upphettade tobaksvaror med karakteristisk smak. Detta efter att den Europeiska kommissionen har antagit ett så kallat delegerat direktiv som medför förbud mot upphettade tobaksvaror med karakteristisk smak. Upphettade tobaksvaror för rökning ska även förses med en informationstext och kombinerade hälsovarningar.

Regeringskansliet föreslår bland annat att

* regeringen eller den myndighet som regeringen bestämmer ska få meddela föreskrifter om vilka upphettade tobaksvaror som ska anses ha karakteristisk smak
* kravet på informationstext och kombinerade hälsovarningar bör regleras genom Folkhälsomyndighetens föreskrifter
* kommunens, länsstyrelsens och Folkhälsomyndighetens nuvarande tillsynsansvar bör omfatta även de nya kraven
* Folkhälsomyndigheten och kommunen bör få ta ut avgifter för sin tillsyn
* sekretess bör gälla i Folkhälsomyndighetens och kommunens tillsyn.

Ändringarna föreslås träda i kraft den 1 maj 2024\.
