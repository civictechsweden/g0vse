# Nya mervärdesskatteregler för små företag samt ändrade mervärdesskatteregler för vissa tjänster och konstverk

Förslagen i promemorian föranleds bland annat av ändringar i
mervärdesskattedirektivet (direktiv 2006/112/EG) och innebär att nya
regler och ändringar införs i mervärdesskattelagen och skatteförfarandelagen.

Förslagen innebär i huvudsak följande:

* Omsättningsgränsen för mervärdesskatt höjs till 120 000 kronor.
* Företag som är etablerade i Sverige får möjlighet att tillämpa undantag
från skatteplikt i andra EU\-länder.
* Företag etablerade i andra EU\-länder får möjlighet att tillämpa
undantaget från skatteplikt i Sverige.
* Fler får utfärda förenklad faktura.
* Vissa virtuella evenemang och aktiviteter ska beskattas här om de
konsumeras här.
* Skattesatsen är 12 procent för all försäljning av konstverk.
* Vinstmarginalbeskattning får inte tillämpas av återförsäljare när
inköpet gjorts med reducerad skattesats.

De nya bestämmelserna föreslås träda i kraft den 1 januari 2025\.
