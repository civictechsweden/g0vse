# Intygsgivares ansvarsförsäkring

I denna promemoria föreslås en förordning om ändring i bostads­rätts­förord­ningen (1991:630) samt förord­ning om ändring i förord­ningen (2002:106) om kooperativ hyresrätt.

Det föreslås att det för att någon ska ges behörighet som intygs­givare ska krävas att han eller hon har en ansvars­försäkring som uppfyller vissa grund­läggande krav. Försäk­ringen ska tecknas hos en försäk­rings­givare som har tillstånd att driva försäk­rings­rörelse i en stat inom det Europeiska ekono­miska samarbets­området. Boverket ska ges möjlighet att i enskilda fall besluta att försäk­ringen får tecknas hos en annan försäk­rings­givare som är under­kastad motsvarande krav som gäller för svenska försäkrings­företag.
Försäkringen ska innehålla villkor som innebär att försäkrings­skyddet är tillfreds­ställande i de avseenden som är av betydelse för den skade­lidandes rätt. Villkoren ska i vart fall innebära att

* försäkringen för varje skadefall täcker skade­stånds­skyldighet upp till 5 000 000 kronor,
* försäkringsskyddet gäller för skador som har orsakats under den tid som försäkringen har gällt,
* ersättning betalas ut utan avdrag för självrisk, och försäkrings­skyddet kan upphöra tidigast en månad efter det att Boverket har underrättats om upphörandet.

Förslagen i promemorian syftar till att stärka skyddet för bostads­rätts­föreningar och bostads­rätts­havare som lider skada på grund av felaktig intygs­givning samt bidra till en mer väl­fungerande bostads­rätts­marknad.

Förordningsändringarna förslås träda i kraft den 1 januari 2024.
