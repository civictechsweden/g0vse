# Ett centrum mot rasism och andra former av intolerans

Arbetsgruppens uppgift har varit att utarbeta förslag till hur det framtida antirasistiska arbetet skall utformas och bedrivas.

Arbetsgruppens uppdrag skall ses som ett led i regeringens alltmer intensifierade arbete under senare år för att identifiera olika nyckelområden och brister som bör tillgodoses i arbetet mot rasism, främlingsfientlighet, homofobi och andra former av intolerans. Arbetsgruppen föreslår bland annat att regeringen skall avsätta medel för att underlätta etablerandet av och bidra till fortsatt verksamhet av ett fristående centrum mot rasism och andra former av intolerans.
