# En ny lag om behandling av personuppgifter inom socialförsäkringens administration

I denna departementspromemoria föreslås en ny lag om behandling av personuppgifter inom socialförsäkringens administration. Förslaget till lag har utarbetats i ett projekt i Socialdepartementet.

Den föreslagna lagen är en sådan s.k. registerlag, som utgör ett komplement till personuppgiftslagens (1998:204\) bestämmelser om skydd för den personliga integriteten vid automatiserad behandling av personuppgifter m.m. med avseende på behandling av personuppgifter i myndigheters verksamhet. Lagens tillämpningsområde omfattar behandling av personuppgifter i den verksamhet som bedrivs av Riksförsäkringsverket, de allmänna försäkringskassorna och Premiepensionsmyndigheten (socialförsäkringens administration). Lagen skall ersätta socialförsäkringsregisterlagen (1997:934\).
