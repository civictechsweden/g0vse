# Ratificering av fakultativt protokoll till konventionen om avskaffande av all slags diskriminering av kvinnor

I denna promemoria presenteras innehållet i ett fakultativt protokoll
till Förenta nationernas (FN) konvention om avskaffande
av all slags diskriminering av kvinnor från 1979. Protokollet antogs
av FN:s generalförsamling den 6 oktober 1999.

Genom protokollet införs en möjlighet för enskilda individer eller grupper av individer att göra framställan om kränkningar av de rättigheter som nämns i konventionen till en särskild kommitté som har till uppgift att övervaka efterlevnaden av konventionen. Protokollet ger också denna kommitté en möjlighet att på eget initiativ undersöka påstådda kränkningar av de rättigheter som anges i konventionen. I promemorian förslås att Sverige ratificerar tilläggsprotokollet.
