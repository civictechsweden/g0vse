# Utökad möjlighet för Kustbevakningen att ge ordningsbotsföreläggande

Kustbevakningens tjänstemän kan i dag utfärda ordningsbotsförelägganden för ett antal utpekade brott. I promemorian föreslås att dessa tjänstemän ska kunna ge ordningsbot för ytterligare ett brott.

Förslaget innebär att Kustbevakningen kommer att kunna utfärda ordningsbotsföreläggande för den som tar sådan färdväg, håller sådan hastighet eller i annat fall färdas med fartyg på ett sådant sätt att omgivningen störs i onödan, vilket bland annat omfattar så kallad buskörning med vattenskotrar. Förslaget bedöms innebära en effektivisering av handläggningen och lagföring av sådana brott.

Förordningsändringen föreslås träda i kraft den 1 mars 2022.
