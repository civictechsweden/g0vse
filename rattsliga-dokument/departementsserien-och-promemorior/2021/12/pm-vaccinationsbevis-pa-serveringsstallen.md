# PM: Vaccinationsbevis på serveringsställen och i andra verksamheter, smittskyddsåtgärder i långväga kollektivtrafik och förlängning av begränsnings- och serverings-förordningarna

I en promemoria föreslår Regeringskansliet bland annat vaccinationsbevis på serveringsställen, smittskyddsåtgärder i långväga kollektivtrafik och förlängning av begränsnings\- och serveringsförordningarna

Regeringskansliet föreslår :

* en möjlighet att använda vaccinationsbevis som smittskyddsåtgärd i verksamheter där risken för trängsel och smittspridning är särskilt stor, för det fall att det epidemiologiska läget i Sverige försämras och begränsningar är nödvändiga att återinföra.
* ett återinförande av krav på smittskyddsåtgärder inom viss långväga kollektivtrafik och en möjlighet att använda vaccinationsbevis även där.
* en anpassning av förordningen om tillfälliga smittskyddsåtgärder på serveringsställen till de förslag om ändringar i lagen (om tillfälliga smittskyddsåtgärder på serveringsställen som föreslagits i lagrådsremissen Fortsatt beredskap genom förlängd giltighet av covid\-19\-lagen och lagen om tillfälliga smittskyddsåtgärder på serveringsställen.
* att förordningen om tillfälliga smittskyddsåtgärder på serveringsställen och förordningen om särskilda begränsningar för att förhindra spridning av sjukdomen covid\-19 ska förlängas till utgången av maj 2022\.
