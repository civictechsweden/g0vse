# Effektivare inhämtning av utländska körkortsuppgifter för Polismyndigheten

I egenskap av körkortsmyndighet har Tranportstyrelsen elektronisk tillgång till körkortsuppgifter, som finns hos europeiska körkortsmyndigheter, genom ett nätverk för informationsdelning för sådana uppgifter, RESPER.

Polismyndigheten har inte tillgång till uppgifter som delas genom RESPER. Vid kontroll av utländ­ska körkort inhämtar Polis­myndig­heten i stället upp­gifter genom en manuell förfrågan hos den utländska myndig­het som utfär­dat det berörda körkortet.

I prome­morian föreslås det att Trans­port­styrelsen ska kunna medge Polis­myndigheten direkt­åtkomst till de upp­gifter som Trans­port­styrelsen har tillgång till genom RESPER. Förslaget innebär att väg­trafik­data­förord­ningen (2019:382) ändras.

Förord­nings­ändringen föreslås träda i kraft den 1 november 2021.
