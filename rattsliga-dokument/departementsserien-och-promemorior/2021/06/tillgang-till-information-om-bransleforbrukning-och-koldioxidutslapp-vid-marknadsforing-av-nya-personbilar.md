# Tillgång till information om bränsleförbrukning och koldioxidutsläpp vid marknadsföring av nya personbilar

I promemorian föreslås en ny lag om tillgång till information om bränsleförbrukning och koldioxidutsläpp vid marknadsföring av nya personbilar samt en kompletterande förordning.

Förslagen syftar till ett tydligare genomförande av Europaparlamentets och rådets direktiv 1999/94/EG av den 13 december 1999 om tillgång till konsumentinformation om bränsleekonomi och koldioxidutsläpp vid marknadsföring av nya personbilar.

Den nya lagen och förordningen föreslås träda i kraft den 1 april 2022.

Remissvaren ska ha kommit in till Finansdepartementet senast den 6 september 2021.
