# Förstärkt skattereduktion för förvärvsinkomster

I januari 2021 infördes en skattereduktion för fysiska personer med förvärvsinkomster. I promemorian föreslås att denna skattereduktion ska förstärkas samtidigt som utformningen av skattereduktionen justeras så att grundavdraget inte ska påverka reduktionens storlek.

Förslaget innebär att skattereduktionen som huvudregel ska vara 1 720 kronor och ges till personer med en fastställd förvärvsinkomst som är högre än 65 000 kronor per år.

Lagändringarna föreslås träda i kraft den 1 januari 2022.

Remissvaren ska ha kommit in till Finansdepartementet senast den 18 augusti 2021.
