# Undantag från bedömningen av arbetsförmågan mot normalt förekommande arbete vid uppskjuten vård och rehabilitering

Regeringskansliet bedömer att det även under 2022 kommer att finnas försäkrade som har fått sjukperioden förlängd då nödvändiga insatser från hälso- och sjukvården har behövt skjutas upp till följd av covid-19. Undantaget från bedömningen av arbetsförmågan mot normalt förekommande arbete vid uppskjuten vård bör därför gälla även under 2022.

Eftersom det är osäkert om spridningen av sjukdomen covid-19 under 2022 kommer att kunna klassificeras som en extraordinär händelse i fredstid föreslår Regeringskansliet att den reglering som i dag finns ska föras in i socialförsäkringsbalken.

Lagändringen föreslås träda i kraft den 1 januari 2022 och upphöra att gälla vid utgången av 2022.
