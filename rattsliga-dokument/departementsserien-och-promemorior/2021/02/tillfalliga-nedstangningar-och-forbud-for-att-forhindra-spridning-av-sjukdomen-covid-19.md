# Tillfälliga nedstängningar och förbud för att förhindra spridning av sjukdomen covid-19

Socialdepartementet har tagit fram ett utkast till en förordning om tillfälliga nedstängningar och förbud för att förhindra att covid\-19 sprids. Meningen är att säkra ett beredningsunderlag för sådana åtgärder. Detta om regeringen skulle behöva handla snabbt för att nå önskad effekt på smittspridningen.

Förordningen innebär att följande platser ska hållas stängda för allmänheten:

* verksamhetslokaler inomhus på gym\- och sportanläggningar och
badanläggningar
* verksamhetslokaler inomhus i köpcentrum, varuhus, gallerior och
butiker, med undantag för bl.a. livsmedelsbutiker och apotek
* serviceinrättningar där verksamheten förutsätter nära fysisk kontakt
mellan kunden och tjänsteutövaren, t.ex. frisörsalonger, skönhetsmottagningar,
* massagesalonger och tatueringsstudior
* restauranger och andra serveringsställen, med undantag för
avhämtning och hemleverans av mat eller dryck.

Förordningen innebär även förbud mot att hyra ut festlokaler eller på
annat sätt använda eller upplåta lokaler, områden eller utrymmen för
tillställningar eller liknande privata sammankomster.
