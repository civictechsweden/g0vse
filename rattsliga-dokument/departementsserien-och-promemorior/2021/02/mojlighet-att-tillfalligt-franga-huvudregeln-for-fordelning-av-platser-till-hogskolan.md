# Möjlighet för regeringen att tillfälligt frångå huvudregeln för fördelning av platser vid urval till högskolan vid extraordinära händelser i fredstid

Ny version. I denna promemoria föreslås att riksdagen ska ge regeringen möjlighet att genom tidsbegränsade ändringar i högskoleförordningen frångå huvudregeln för fördelning av platser vid urval till högskoleutbildning så att andelen platser som fördelas på grundval av högskoleprovsresultat tillfälligt minskas.

Enskilda individers möjlighet att konkurrera i urvalet till högskoleutbildning hösten 2021 bedöms påverkas för mycket för att huvudregeln för fördelning av platser vid urval ska kunna kvarstå. Att högskoleprovet har varit inställt eller begränsat påverkar hur många som har haft möjlighet att skriva högskoleprovet och som kan konkurrera med ett högskoleprovs-resultat.

Detta föreslås börja tillämpas redan vid antagning till hösten 2021.
