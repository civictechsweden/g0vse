# Genomförande av mobilitetspaketet

I promemorian föreslås hur rättsakterna i EU:s så kallade mobilitetspaket ska genomföras och kompletteras nationellt i Sverige.

Mobilitetspaketet är de ändringar i EU:s trafiktillstånds- och godsförordningar och EU:s förordningar om kör- och vilotider och färdskrivare som antogs den 15 juli 2020, samt ett direktiv som antogs vid samma tillfälle med särskilda regler för utstationering av förare i vägtransportsektorn och kontroll av vägarbetstidsdirektivet.
