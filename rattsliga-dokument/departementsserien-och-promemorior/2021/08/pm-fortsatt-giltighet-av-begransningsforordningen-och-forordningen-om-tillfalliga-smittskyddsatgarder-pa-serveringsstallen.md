# Pm: Fortsatt giltighet av begränsningsförordningen och förordningen om tillfälliga smittskyddsåtgärder på serveringsställen

Regeringskansliet föreslår att giltighetstiden för förordningen (2020:527) om
tillfälliga smittskyddsåtgärder på serveringsställen och förordningen
(2021:8) om särskilda begränsningar för att förhindra spridning av
sjukdomen covid-19 förlängs.

Förslagen har sin grund i regeringens proposition Fortsatt giltighet av covid-19-lagen och lagen om tillfälliga smittskyddsåtgärder på serveringsställen (prop. 2020/21:219) som beslutades av regeringen den 12 augusti 2021.

Förslagen i promemorian förutsätter att riksdagen antar förslagen i
propositionen och avser en förlängning av förordningarnas giltighetstid
under samma tid som lagarnas giltighetstid förlängs.
