# Rekrytering av personliga assistenter

Arbetsgruppen redovisar sina bedömningar och förslag i nio punkter.

Arbetsgruppen kan inte ge några anvisningar om de personliga assistenternas individuella löner, eftersom dessa fastställs genom förhandlingar och avtal. Däremot redovisas i rapporten några allmänna principer rörande assistenternas lönevillkor.

Den grund som i dag gäller för lönesättning bör revideras. Det är inte relevant att ha lönen för vårdbiträden inom hemtjänsten som en jämförelsenorm för de personliga assistenternas löner. Redan idag begränsar lönenivån möjligheterna att rekrytera och behålla en del av de personliga assistenter som är mest kvalificerade och lämpliga för yrket.
