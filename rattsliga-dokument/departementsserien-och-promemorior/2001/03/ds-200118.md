# Ändrade regler om annonser i TV-sändningar

I denna promemoria föreslås ändrade regler om annonser i TV-sändningar i
radio- och TV-lagen (1996:844). Ändringarna föreslås träda i kraft den 1 januari 2002.

Avsikten med förslaget är att anpassa de svenska reglerna för hur annonser får sättas in i sändningarna till vad som gäller inom EU, och på så sätt skapa mer likvärdiga konkurrensförutsättningar på den svenska TV-marknaden mellan TV-företag som är etablerade i Sverige och företag
som är etablerade i andra EU-länder.
