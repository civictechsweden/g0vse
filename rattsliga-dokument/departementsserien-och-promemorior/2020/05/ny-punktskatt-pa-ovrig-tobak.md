# Ny punktskatt på övrig tobak

I promemorian föreslås att det införs en skatt på så kallad övrig tobak i
lagen om tobaksskatt.

Syftet med beskattningen är framförallt att komma till rätta med de problem som gränsdragningen och skillnaderna mellan skattepliktig röktobak och tobak som inte är skattepliktig medför, och att motverka fusk. Den tobak som föreslås beskattas benämns övrig tobak och avser tobak som inte är en del av en levande planta och som inte är skattepliktig som cigaretter, cigarrer, cigariller, röktobak, snus eller tuggtobak. Skattebeloppet för övrig tobak ska betalas med samma belopp om för röktobak.

Ändringarna föreslås träda i kraft den 1 juni 2021 vad gäller bestämmelser om godkända lagerhållare, registrerade distansförsäljare och kompletteringar i skatteförfarandelagen och i övrigt den 1 juli 2021.

Remissvaren ska ha kommit in till Finansdepartementet senast den 31
augusti 2020.
