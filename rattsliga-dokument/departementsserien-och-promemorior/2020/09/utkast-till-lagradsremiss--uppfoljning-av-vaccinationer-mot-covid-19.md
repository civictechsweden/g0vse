# Utkast till lagrådsremiss – Uppföljning av vaccinationer mot covid-19

Socialdepartementet föreslår att lagen om register över nationella vaccinationsprogram ändras. Lagen innehåller bestämmelser om vilka uppgifter som ska lämnas till registret och hur dessa får behandlas.

Socialdepartementets förslag betyder bland annat att tillämpningsområdet för lagen om register över nationella vaccinationsprogram utvidgas. Området ska nu också omfatta uppgifter om vaccinationer mot sjukdomen covid-19. Det ska också omfatta att vårdgivare som ansvarar för vaccination mot covid-19 ska lämna uppgifter om den utförda vaccineringen till vaccinationsregistret.

Förslagen möjliggör en ändamålsenlig och effektiv uppföljning av vaccinationstäckningen och skyddseffekten samt säkerheten hos vaccinet.

Ändringarna föreslås träda i kraft den 1 januari 2021.
