# Stöd vid korttidsarbete i vissa fall

I promemorian föreslås att stöd vid korttidsarbete kan lämnas den 1 december 2020–30 juni 2021 trots bestämmelserna om stödperiodens längd och karenstid i lagen (2013:948) om stöd vid korttidsarbete.

Det föreslås även att stödet under denna period ska vara förstärkt genom att staten tar en större andel av kostnaderna. Promemorian innehåller också förslag på ytterligare åtgärder för att förstärka kontrollen av stödet samt att Tillväxtverkets beslut ska gälla omedelbart. Det föreslås vidare att möjligheten till vinstutdelning och andra värdeöverföringar i samband med stöd vid korttidsarbete regleras särskilt.

Förslagen föreslås träda i kraft den 15 februari 2021.
