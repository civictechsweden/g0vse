# Införandet av en familjevecka påbörjas – familjedagspenning vid lov, studiedagar och utvecklingssamtal

Socialdepartementet lämnar tre likvärdiga förslag för hur införandet av familjeveckan kan ske. Förslagen skiljer sig åt för hur många dagar med ledighet och familjedagspenning föräldrarna föreslås kunna ta ut. I övrigt stämmer förslagen dock överens. I lagförslagen anges därför tre alternativa förmånstider.

## Familjedagspenning nytt begrepp

Socialdepartementet föreslår en ny föräldrapenningsförmån i socialförsäkringsbalken. Förmånen ska kallas familjedagspenning.

## Vissa följdändringar

Socialdepartementet föreslår också att föräldraledighetslagen samt vissa delar i socialförsäkringsbalken och annan lagstiftning med anknytning till föräldrapenningsförmåner förändras.

Författningsändringarna föreslås träda i kraft den 1 april 2022\.
