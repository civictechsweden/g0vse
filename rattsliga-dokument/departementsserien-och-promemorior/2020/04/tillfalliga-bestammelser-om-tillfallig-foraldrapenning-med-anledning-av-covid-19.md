# Tillfälliga bestämmelser om tillfällig föräldrapenning med anledning av covid-19

I promemorian redovisar Socialdepartementet förslag till bestämmelser om tillfällig föräldrapenning och handläggning av ärenden om tillfällig föräldrapenning som föranleds av ändringen enligt prop. 2019/20:132, Extra ändringsbudget för 2020 - Åtgärder med anledning av coronaviruset. Regleringen föreslås införas i en ny förordning.

## Möjligheterna utvidgas

Socialdepartementet föreslår att möjligheterna för föräldrar att få tillfällig föräldrapenning utvidgas. En förälder ska – dock med en annan beräkningsgrund – kunna få tillfällig föräldrapenning, för att vårda barn. Detta om föräldern behöver avstå från arbete när den skola som barnet går i stänger eller är delvis stängd på grund av covid-19.

## Behov kan styrkas på annat sätt

Socialdepartementet föreslår också att det särskilda vård- eller tillsynsbehovet som krävs för rätt till tillfällig föräldrapenning ska kunna styrkas på annat sätt än genom läkarutlåtande.
