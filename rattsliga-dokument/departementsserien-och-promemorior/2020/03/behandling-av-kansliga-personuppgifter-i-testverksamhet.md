# Behandling av känsliga personuppgifter i testverksamhet

Enligt utlänningsdatalagen (2016:27\) är det normalt förbjudet att behandla känsliga personuppgifter i testverksamhet. I promemorian föreslås att sådana personuppgifter ska få behandlas i testverksamhet om uppgifterna är absolut nödvändiga för syftet med behandlingen.

Förslaget innebär att Migrationsverket, Polismyndigheten och utlandsmyndigheterna kan få behandla känsliga personuppgifter för att till exempel kontrollera att befintliga it\-system fungerar på ett effektivt och rättssäkert sätt eller pröva och utveckla ny teknik för att kunna delta i det internationella samarbetet.

Lagändringen föreslås träda i kraft den 1 januari 2021\.
