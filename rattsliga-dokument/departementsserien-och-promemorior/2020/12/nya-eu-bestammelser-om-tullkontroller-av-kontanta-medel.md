# Nya EU-bestämmelser om tullkontroller av kontanta medel

I denna promemoria lämnas främst de förslag till ändringar som behöver göras i tullagen och tullförordningen med anledning av EU-förordning (EU) 2018/1672 av den 23 oktober 2018 om kontroller av kontanta medel som förs in i eller ut ur unionen och om upphävande av förordning (EG) nr 1889/2005.

I promemorian föreslås samtidigt att Inspektionen för strategiska produkter ska kunna begära ut uppgifter som förekommer hos Tullverket och som rör export av varor. Det föreslås även att en bestämmelse i tullagen om avlämning av avfall från fartyg ska upphävas.

Författningsändringarna föreslås träda i kraft den 1 augusti 2021.

Remissvaren ska ha kommit in till Finansdepartementet senast den 2 mars 2021.
