# Anpassningar till EU:s förordningar om medicinteknik – del 2

I departementspromemorian föreslår Socialdepartementet åtgärder som ska anpassa svensk rätt till två EU\-förordningar på det medicintekniska området.

## Kompletterande bestämmelser ersätter lagen om medicintekniska produkter

Förslagen innebär bland annat att lagen om medicintekniska produkter ersätts med en lag med kompletterande bestämmelser till EU\-förordningarna om medicintekniska produkter. Den nya lagen ska innehålla kompletterande bestämmelser om bland annat kliniska prövningar, prestandastudier, tillsyn, sanktioner och bemyndiganden.

## Kompletterande bestämmelser om etisk granskning

För att anpassa EU\-förordningarnas bestämmelser om etisk granskning av ansökningar om att få genomföra kliniska prövningar och prestandastudier föreslår Socialdepartementet en ny lag med kompletterande bestämmelser om etisk granskning till EU:s förordningar om medicintekniska produkter.

Förslagen om medicintekniska produkter föreslås träda i kraft den 26 maj 2020\. Förslagen om medicintekniska produkter för in vitro\-diagnostik föreslås träda i kraft den 26 maj 2022\.
