# Transplantationer räddar liv

Transplantation är i dag en etablerad behandling vid kronisk njursvikt, akut och kronisk leversvikt samt hjärt\- och lungsjukdomar. Möjligheten att transplantera lever, hjärta och lungor öppnades i huvudsak först 1988, då hjärnrelaterade dödskriterier accepterades legalt. Transplantationer av organ förekommer vid fyra centra, nämligen Sahlgrenska Universitetssjukhuset i Göteborg, Huddinge Universitetssjukhus, Universitetssjukhusen i Lund/Malmö och Akademiska sjukhuset i Uppsala. Vävnader som hornhinnor och hjärtklaffar kan också transplanteras. Detta sker även på andra sjukhus än de nämnda.
