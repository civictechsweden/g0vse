# Bulgariens och Rumäniens anslutning till Europeiska unionen

Anslutningsfördraget är ett mellanstatligt avtal mellan de nuvarande 25 medlemsstaterna i EU och två kandidatländer, Bulgarien och Rumänien. Resultatet av anslutningsförhandlingarna återspeglas i fördraget i form av övergångs-lösningar och tekniska anpassningar till EU:s regelverk. I juli 2004 inleddes arbetet med att utforma den juridiska texten. Undertecknandet skedde den 25 april 2005 efter kommissionens formella yttrande och Europaparlamentets samtycke. För att avtalet skall bli gällande krävs att det ratificeras av EU:s medlemsstater och kandidatländerna. Anslutningsfördraget träder i kraft den 1 januari 2007 förutsatt att alla ratifikationsinstrument har deponerats före den dagen. Utan hinder av depositionen av nödvändiga ratifikationsinstrument får rådet emellertid under vissa förutsättningar besluta att den planerade tidpunkten för en eller båda staters anslutning senareläggs med ett år till den 1 januari 2008.
