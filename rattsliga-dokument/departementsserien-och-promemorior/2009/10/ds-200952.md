# Uppehållstillstånd för skyddspersoner

I promemorian föreslås en ny grund för uppehållstillstånd. Utlänningar som är föremål för särskilt personsäkerhetsarbete enligt 2 a § polislagen (1984:387\) ska kunna beviljas tidsbegränsat uppehållstillstånd om minst ett år och därefter permanent uppehållstillstånd. Ett tidsbegränsat uppehållstillstånd ska kunna återkallas om det inte längre finns förutsättningar att bedriva särskilt personsäkerhetsarbete.

Om en utlänning som är föremål för särskilt personsäkerhetsarbete beviljats tidsbegränsat uppehållstillstånd och därefter ansöker om permanent uppehållstillstånd och åberopar asylskäl ska han eller hon inte omfattas av lagen (1994:137\) om mottagande av asylsökande m.fl.

Ändringarna föreslås träda i kraft den 1 juli 2010\.
