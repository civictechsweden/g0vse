# Ny konsumentkreditlag

I promemorian föreslås en ny konsumentkreditlag samt ändringar i distans\- och hemförsäljningslagen och kreditupplysningslagen. Förslagen syftar till att genomföra det nya EG\-direktivet om konsumentkrediter (2008/48/EG) och att motverka de skuldsättningsproblem som sms\-lån och andra snabblån fört med sig. Genom förslagen stärks det samlade konsumentskyddet på området. Eftersom direktivet innebär att samma regler i stor utsträckning ska införas i hela EU skapas dessutom goda verksamhetsförutsättningar för kreditgivare som bör resultera i en bättre fungerande marknad med lägre kostnader för konsumenterna.
