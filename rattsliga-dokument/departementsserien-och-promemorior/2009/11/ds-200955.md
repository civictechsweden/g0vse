# En ny försäkringsrörelselag

Den 19 november gick Departementspromemorian "En ny försäkringsrörelselag, Ds 2009:55" ut på remiss.

Departementspromemorian innehåller förslag till en ny försäkringsrörelselag. Den nya lagen får en modern och överskådlig utformning. De associationsrättsliga bestämmelserna förändras på så sätt att allmänna associationsrättsliga regler i aktiebolagslagen och föreningslagen \- så långt möjligt \- ska tillämpas även av försäkringsföretagen.

Promemorian innehåller inte några förslag vad gäller ombildning av livförsäkringsaktiebolag som drivs enligt ömsesidiga principer. Nuvarande ordning med två former av kooperativa sammanslutningar \- ömsesidiga försäkringsbolag och understödsföreningar \- föreslås bevarad.

En viktig utgångspunkt är dock att försäkringsverksamhet ska vara neutral i fråga om formerna för rörelsens drivande, eftersom behovet av skydd för försäkringstagarna är detsamma oavsett i vilken företagsform verksamheten bedrivs. För försäkringsföreningarna (nuvarande understödsföreningar) innebär detta att de rörelseregler som gäller för försäkringsbolag, i stort ska gälla även föreningarna. Små försäkringsföretag ska \- precis som i dag \- särbehandlas genom ett dispensförfarande.

Den nya försäkringsrörelselagen föreslås träda i kraft den 1 januari 2011\.
