# Stöd till personer som lämnar sjukförsäkringen - temporära förändringar i arbetslöshetsförsäkringen

Promemorian innehåller förslag \- en tillfällig reglering som ska gälla från och med den 1 januari 2010 till och med den 31 januari 2013 \- till ändringar i lagen (1997:238\) om arbetslöshetsförsäkring.

* Den överhoppningsbara tiden för en sökande som varit hindrad att arbeta på grund av styrkt sjukdom föreslås omfatta högst tio år när en ny ersättningsperiod beviljas.
* En före detta medlem i en arbetslöshetskassa, som fått sjukpenning eller tidsbegränsad sjukersättning under maximal tid, som återinträder i en arbetslöshetskassa, ska kunna få ersättning redan efter tre månaders medlemskap.

Förslagen föreslås träda i kraft den 1 januari 2010\.
