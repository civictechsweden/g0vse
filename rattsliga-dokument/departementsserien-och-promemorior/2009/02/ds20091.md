# Förslag till ändring av signalspaningslagen

I promemorian lämnas förslag till ändringar i lagen (2008:717\) om signalspaning i försvarsunderrättelseverksamhet, en ny lag om Försvarsunderrättelsedomstol och ändring i sekretesslagen (1980:100\). Förslagen syftar till att förstärka integritetsskyddet vid signalspaning.
Signalspaning i försvarsunderrättelseverksamhet får enligt gällande lagstiftning endast bedrivas för försvarsunderrättelse\-ändamål och får bara avse utländska förhållanden. För att förtydliga syftet med signalspaningen föreslås att det i lagen närmare anges för vilka preciserade ändamål verksamheten får bedrivas.
