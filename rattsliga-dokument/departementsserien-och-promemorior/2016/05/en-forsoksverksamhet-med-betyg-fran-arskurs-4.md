# En försöksverksamhet med betyg från årskurs 4

Denna promemoria har utarbetats inom Regeringskansliet (Utbildningsdepartementet). I promemorian föreslås att det i skollagen (2010:800\) införs ett bemyndigande för regeringen att besluta om en försöksverksamhet med betyg i årskurs 4 och 5 i grundskolan, grundsärskolan och sameskolan och i årskurs 5 och 6 i specialskolan. Det föreslås också en förordning i vilken försöksverksamheten regleras.

Förslaget till lagändring och förordning föreslås träda i kraft den 1 april 2017\. Förordningen föreslås att tillämpas på utbildning från och med läsåret 2017/18 och upphöra att gälla vid utgången av juni 2021\.
