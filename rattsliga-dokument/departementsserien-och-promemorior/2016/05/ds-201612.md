# Etisk granskning av klinisk läkemedelsprövning

Promemorian innehåller förslag som syftar till att anpassa svensk rätt gällande etikprövning av forskning som avser människor till Europaparlamentets och rådets förordning (EU) nr 536/2014 om kliniska prövningar av humanläkemedel och om upphävande av direktiv 2001/20/EG \[EUT L 158, 27\.5\.2014, s. 1, Celex 32014R0536, (EU\-förordningen)]. EU\-förordningen syftar till att ytterligare harmonisera reglerna om genomförande av kliniska prövningar inom Europeiska unionen och därmed förenkla förfarandet, speciellt gällande prövningar som ska ske i flera medlemsstater.

EU\-förordningen trädde i kraft den 16 juni 2014, men det är inte beslutat när den ska börja tillämpas.
