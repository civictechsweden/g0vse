# Begränsad uppräkning av den övre skiktgränsen för statlig inkomstskatt för 2017

Inför budgetpropositionen för 2017 är det angeläget att skatteförslag kan förberedas genom bl.a. remittering. Om förslagen kommer att presenteras i budgetpropositionen för 2017, och med vilken utformning, blir beroende av de överläggningar som förs i det slutliga arbetet med budgetpropositionen.

I promemorian föreslås att vid bestämmandet av den övre skiktgränsen för uttag av statlig inkomstskatt på beskattningsbara förvärvsinkomster för beskattningsåret 2017 ska uppräkningen ske med förändringen i konsumentprisindex plus en procentenhet. Den övre skiktgränsen beräknas därmed uppgå till 637 900 kronor för beskattningsåret 2017\.

Ändringen föreslås träda i kraft den 1 januari 2017\.
