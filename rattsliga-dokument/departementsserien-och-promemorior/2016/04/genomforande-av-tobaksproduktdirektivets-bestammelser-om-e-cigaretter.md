# Genomförande av tobaksproduktdirektivets bestämmelser om e-cigaretter

I promemorian lämnas förslag till de lagändringar som behövs för att genomföra bestämmelserna om elektroniska cigaretter i EU:s tobaksproduktdirektiv (2014/40/EU). Vidare föreslås en reglering av bland annat handeln med sådana produkter.

Regleringen innefattar bland annat bestämmelser om åldersgräns, anmälningsskyldighet vid försäljning, tillsyn och straffansvar. Förslagen föreslås i huvudsak genomföras i en ny lag om elektroniska cigaretter.

Därtill föreslås vissa ändringar i radio\- och tv\-lagen (2010:696\) och lagen (1996:701\) om Tullverkets befogenheter vid Sveriges gräns mot ett annat land inom Europeiska unionen.

Lagändringarna föreslås träda i kraft den 1 oktober 2016\.
