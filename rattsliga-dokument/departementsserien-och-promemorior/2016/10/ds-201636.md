# Bokföringsbrott i filialer

Genom föreslagna ändringar i bokföringslagen ska det klargöras att ett utländskt företag som bedriver näringsverksamhet i Sverige genom en filial är bokföringsskyldigt, enligt den lagen, för den svenska verksamheten. Den som åsidosätter bokföringsskyldigheten i en utländsk filial ska i och med det kunna göras ansvarig för bokföringsbrott. Förslagen berör även fysiska personer som är bosatta utomlands.

Syftet med förslagen är att återställa rättsläget till vad som vid
reglernas tillkomst har varit lagstiftarens avsikt när det gäller ansvaret
för bokföringsbrott i filialer.

Den nya lagregleringen föreslås träda i kraft den 1 juli 2017.
