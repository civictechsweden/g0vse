# Ansvar för de försäkringsmedicinska utredningarna

Denna promemoria har utarbetats av en arbetsgrupp inom Socialdepartementet
med uppgift att lämna förslag till ett lagstadgat ansvar
för landstingen att utföra de försäkringsmedicinska utredningarna.

Med en försäkringsmedicinsk utredning avses en medicinsk
undersökning av en försäkrad person som ska kunna utgöra ett underlag
för Försäkringskassans bedömning av den försäkrades arbetsförmåga
i samband med beslut om rätten till ersättning eller förmåner
enligt socialförsäkringsbalken.
