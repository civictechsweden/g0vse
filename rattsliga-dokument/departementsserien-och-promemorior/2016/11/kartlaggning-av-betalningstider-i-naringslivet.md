# Kartläggning av betalningstider i näringslivet

Uppdraget till utredaren har varit att ta fram ett underlag i frågan om betalningstider i näringslivet med utgångspunkt från vad som har hänt sedan direktivet om bekämpande av sena betalningstider i näringslivet genomfördes 2013. I uppdraget har också ingått att göra en analys av vad som har hänt i såväl Sverige som i Europa vad gäller betalningstiderna. Kartläggningen omfattar såväl utvecklingen av avtalade betaltider som försenade betalningar. Syftet har varit att undersöka vilka effekter lagstiftningen har haft.
