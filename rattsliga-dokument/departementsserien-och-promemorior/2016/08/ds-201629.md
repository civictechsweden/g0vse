# Privata sjukvårdsförsäkringar inom offentligt finansierad hälso- och sjukvård

Promemorian innehåller förslag som syftar till att förtydliga att inom offentligt finansierad hälso\- och sjukvårdsverksamhet får hälso\- och sjukvård ges inom ramen för en privat sjukvårdsförsäkring enbart om människovärdes\-, behovs\- och solidaritetsprinciperna inte åsidosätts. När ett landsting överlåter åt någon annan att utföra uppgifter som landstinget ansvarar för enligt hälso\- och sjukvårdslagen (1982:763\) ska avtalet innehålla villkor om detta.

Socialstyrelsen bör få i uppdrag att följa upp efterlevnaden och konsekvenserna av förslagen. Lagändringarna föreslås träda i kraft den 1 juli 2017\.
