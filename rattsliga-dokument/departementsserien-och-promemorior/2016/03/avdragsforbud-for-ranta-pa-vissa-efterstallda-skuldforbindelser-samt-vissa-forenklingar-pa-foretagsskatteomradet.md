# Avdragsförbud för ränta på vissa efterställda skuldförbindelser samt vissa förenklingar på företagsskatteområdet

Inför budgetpropositionen för 2017 är det angeläget att skatteförslag kan
förberedas genom remittering och granskning av Lagrådet. Om förslagen
kommer att presenteras i budgetpropositionen för 2017, och med vilken
utformning, blir beroende av de överläggningar som förs i det slutliga arbetet med budgetpropositionen.

I promemorian föreslås ett avdragsförbud för ränta på vissa efterställda
skuldförbindelser och vissa förenklingar på företagsskatteområdet. Förslagen föranleder ändringar i inkomstskattelagen, IL.

Lagändringarna föreslås träda i kraft den 1 januari 2017.
