# Höjd beloppsgräns vid avdrag för resor till och från arbetet

Inför budgetpropositionen för 2017 är det angeläget att skatteförslag kan förberedas genom remittering och, i förekommande fall, granskning av Lagrådet. Om förslagen kommer att presenteras i budgetpropositionen för 2017, och med vilken utformning, blir beroende av de överläggningar som förs i det slutliga arbetet med budgetpropositionen.

I promemorian föreslås att beloppsgränsen över vilken utgifter för inställelseresor samt för resor mellan bostaden och arbets\- respektive utbildningsplatsen får dras av höjs från 10 000 till 11 000 kronor.

Lagändringen föreslås träda i kraft den 1 januari 2017 och tillämpas första gången för beskattningsår som börjar efter den 31 december 2016\.
