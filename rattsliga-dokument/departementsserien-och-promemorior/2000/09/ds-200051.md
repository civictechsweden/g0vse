# Behandling av ofrivillig barnlöshet

Medicinsk-etiska rådet skulle i enlighet med uppdraget överväga om äggdonation borde tillåtas i samband med in-vitro-fertilisering (IVF), dvs. vid befruktning utanför kroppen. Rådet skulle också överväga om spermiedonation i konsekvens härmed borde tillåtas vid IVF-behandling. Till uppdraget hörde också att överväga frågan om frystidens längd vid förvaring av frysta befruktade ägg, flerbarnsfödslar och behovet av fosterreduktion, användande av ägganlag från aborterade foster, kloning av befruktade ägg samt transplantation av fortbildningsorgan. Dessa frågor skulle enligt uppdraget bedömas från etiska utgångspunkter mot bakgrund av tillgänglig medicinsk kunskap. Rådet har i april 1995 till Socialdepartementet överlämnat rapporten Assisterad befruktning synpunkter på vissa frågor i samband med befruktning utanför kroppen. Rapporten är remissbehandlad. En förteckning över remissinstanserna och en inom Socialdepartementet gjord sammanställning över remissyttrandena finns tillgänglig hos Socialdepartementet (S95/1895/S).
