# Svenska författningar i översättning till främmande språk

I många sammanhang finns det behov av översättningar av svenska författningar. Under årens lopp har ett antal myndigheter och institutioner varit engagerade i att samla översättningar och författningar och sammanställa förteckningar över dem.

Statsrådsberedningen gav ut en sådan förteckning 1984\. Därefter har åtta reviderade upplagor kommit ut. Detta är den nionde upplagan. Vägledning Uppställningen i förteckningen ansluter till SFS\-registret och principerna för detta. Den består alltså av ett kronologiskt register med översättning av titlarna på engelska samt ett svenskt och engelskt ämnesordsregister. Grundlagarna och balkarna står dock först.

### Aktualitet

Endast sådana gällande författningar som den 1 november 2000 finns registrerade i RIXLEX (Riksdagens publika databaser) har tagits med. Användaren måste dock vara uppmärksam på att ändringar kan ha gjorts i författningarna efter det att senaste översättning eller revidering kommit ut (kolumnen för tryckår).

### Tillgänglighet

När hänvisning görs till böcker är dessa tillgängliga på bibliotek. Denna förteckning bygger till största delen på material som Statsrådsberedningen fått genom departement och myndigheter. Förteckningen gör inte anspråk på att vara fullständig. Översättningarna återger inte alltid den nu gällande lydelsen.
