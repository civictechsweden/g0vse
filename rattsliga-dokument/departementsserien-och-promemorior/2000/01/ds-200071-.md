# Åtgärder mot diskriminering i högskolan

I promemorian föreslås en lag om likabehandling i högskolan som skall ha till ändamål att främja lika rättigheter i högskolan och att motverka diskriminering på grund av könstillhörighet, etnisk tillhörighet, sexuell läggning och funktionshinder. Lagen skall gälla högskoleutbildning som bedrivs vid universitet och högskolor som staten, en kommun eller ett landsting är huvudman för enligt högskolelagen (1992:1434\) och hos enskilda utbildningsanordnare som har examenstillstånd enligt lagen (1993:792\) om tillstånd att utfärda vissa examina.
