# Åtgärder mot missbruk av tillfällig föräldrapenning

I promemorian föreslås att det införs en skyldighet för en förälder, att i samband med begäran om tillfällig föräldrapenning för vård av barn som inte har fyllt tolv år, att med intyg eller på annat sätt styrka barnets frånvaro från förskola, familjedaghem, fritidshem respektive skola. Sådant intyg ska utfärdas av den förskola, det familjedaghem, det fritidshem eller den skola där barnet normalt vistas. Detta gäller oavsett om den verksamhet som barnet vistas i har enskild eller offentlig huvudman. Förslaget innebär ändringar i lagen (1963:381\) om allmän försäkring (AFL) och i skollagen (1985:1100\).

Bestämmelserna föreslås träda i kraft den 1 juli 2008\.
