# Nya bestämmelser om hur Sjunde AP-fonden ska lämna hållbarhetsinformation

I promemorian föreslås att det ska göras en ändring i lagen om allmänna pensionsfonder (AP\-fonder) så att Sjunde AP\-fonden omfattas av de informationskrav som gäller enligt EU:s förordning om hållbarhetsrelaterade upplysningar och EU:s gröna taxonomiförordning.

En privat fondförvaltare på fondtorget för premiepensionen, där de fonder och fondportföljer som tillhandahålls av Sjunde AP\-fonden är valbara, ska redan i dag lämna och åta sig att lämna sådan information.

Det föreslås att Sjunde AP\-fonden ska omfattas av de informationskrav som gäller enligt de båda nämnda EU\-förordningarna i stället för av det krav som gäller i dag. EU\-förordningarna medför nya och mer detaljerade krav på hållbarhetsrelaterade upplysningar, vilket bidrar till att Sjunde AP\-fonden kan uppnå en hög grad av öppenhet när det gäller hållbarhetsarbetet.

Lagändringen föreslås träda i kraft den 1 januari 2023\.
