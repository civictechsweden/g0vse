# Garantitillägg i bostadstillägget

![Garantitillägg i bostadstillägget   Ds 2022:3](/contentassets/b44e6d17c52a483ab84e381cc0e0a9d8/ds-2022-3-omslag-framsida.jpg?width=150&quality=85)

Socialdepartementet föreslår ny förmån – garantitillägg –för att långsiktigt stärka ekonomin för de pensionärer som har låga inkomster från det allmänna pensionssystemet.

Den nya förmånen ska vara ett kompletterande bidrag till boende och hushållskostnader och bör därför vara en del av bostadstillägget i socialförsäkringsbalken. Garantitillägget föreslås vara ett tillägg om högst 1 000 kronor i 2022 års penningvärde per månad.

Förslagen grundar sig på en överenskommelse som träffa­ts mellan Socialdemokraterna, Miljöpartiet de Gröna och Vänster­partiet.
