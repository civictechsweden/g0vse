# Erkännande av yrkeskvalifikationer för sjömän i inlandssjöfart

I promemorian lämnas förslag till de förordningsändringar som är nödvändiga för att genomföra Europaparlamentets och rådets direktiv (EU) 2017/2397 om erkännande av yrkeskvalifikationer för inlandssjöfart och om upphävande av rådets direktiv 91/672/EEG och 96/50\.

Det föreslås bland annat att unionsbevis för kvalifikationer och tjänstgöringsjournaler ska vara giltiga för tjänstgöring på fartyg som trafikerar svenska inre vattenvägar, att Transportstyrelsen ska få besluta att ett unionsbevis tills vidare inte får användas vid tjänstgöring och att Transportstyrelsen på en sjömans begäran ska registrera sjömannens tjänstgöringstid på inre vattenvägar i sjömannens tjänstgöringsjournal.

Förordningsändringarna föreslås träda i kraft den 1 juli 2022\.
