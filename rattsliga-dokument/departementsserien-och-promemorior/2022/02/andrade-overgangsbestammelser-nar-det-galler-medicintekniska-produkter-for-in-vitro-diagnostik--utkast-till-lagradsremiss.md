# Ändrade övergångsbestämmelser när det gäller medicintekniska produkter för in vitro-diagnostik  (utkast till lagrådsremiss)

Europaparlamentet och rådet har beslutat att ändra övergångsbestämmelserna för vissa medicintekniska produkter för in vitro\-diagnostik och senarelägga tillämpningen av villkoren för egentillverkade medicintekniska produkter för in vitro\-diagnostik. Dessa ändringar berör förordning (EU) 2017/746 om medicintekniska produkter för in vitro\-diagnostik som ska börja tillämpas den 26 maj 2022\.

I utkastet till lagrådsremiss föreslås motsvarande ändringar i lagen (2021:600\) med kompletterande bestämmelser till EU:s förordning om medicintekniska produkter. Ändringarna föreslås träda i kraft den 26 maj 2022\.

I utkastet till lagrådsremiss föreslås även en lagteknisk ändring för de produkter som anges i bilaga XVI till förordning (EU) 2017/745 om medicintekniska produkter och som ska omfattas av lagen med komplet\-terande bestämmelser till EU:s förordning om medicintekniska produkter.
