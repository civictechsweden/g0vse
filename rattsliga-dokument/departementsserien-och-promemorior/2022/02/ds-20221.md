# Viktigt meddelande till allmänheten – en översyn av VMA-systemet

![](/contentassets/86effebc4c934b859234ff3237306321/ds20221_omslag.jpg?width=150&quality=85)

Varnings\- och informations­systemet Viktigt Meddelande till Allmän­heten (VMA\-systemet) syftar till att kunna varna och ge väg­ledande informa­tion vid olyckor, svåra stör­ningar i viktiga sam­hälls­funk­tioner och andra allvarliga hän­delser.

Med­delanden som behöver nå allmän­heten i samband med sådana situationer, så kallade viktiga med­delanden till allmän­heten, är grund­läggande för att kunna skydda med­borgare och egen­dom såväl vid allvar­liga olyckor i fredstid som under höjd bered­skap. VMA\-systemet är inte något tekniskt system utan kan beskri­vas som en ordning för varning och information till allmän­heten genom olika kanaler.

Utredningens uppdrag har bestått i att göra en översyn av VMA\-systemet och föreslå en mer samman­hållen författ­nings­reglering av hela systemet som ska vara tillämp­lig på varning i fred och krig. I över­synen har utred­ningen haft att utgå från det nuvarande systemet.
