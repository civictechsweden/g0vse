# Åtgärder för en jämnare fördelning av boende för vissa skyddsbehövande (utkast till lagrådsremiss)

I utkastet till lagråds­remiss föreslås ändringar i lagen (1994:137\) om mot­tagande av asyl­sökande m.fl. för att åstad­komma en jämnare fördelning över landet av boende­platser för skydds­behövande som kommer till Sverige med stöd av EU:s mass­flykts­direktiv.

Det föreslås att

* lagens bestäm­melser ska gälla redan från den tidpunkt då utlän­ningen ansöker om tillfälligt skydd,
* Migrations­verket ska, samtidigt som myndig­heten behåller huvud­ansvaret för mottagandet, få anvisa en kommun att ordna boendet för personer med uppehålls­tillstånd med tillfälligt skydd och
* kommunerna ges behörighet att anordna boenden för dessa personer.

Kommunerna ska få ersättning för att anordna boenden. Dessa ersätt­ningar kommer, liksom bl.a. fördelningen av anvis­ningar, att regleras i förordning. Med anledning av det föreslås lagen komplet­teras med ett bemyn­digande.

Slutligen föreslås att även bestäm­melserna i lagen (2008:344\) om hälso\- och sjukvård åt asyl­sökande m.fl. ska gälla från den tidpunkt då utlän­ningen ansöker om tillfälligt skydd.

Lagändringarna föreslås träda i kraft den 1 juli 2022\.
