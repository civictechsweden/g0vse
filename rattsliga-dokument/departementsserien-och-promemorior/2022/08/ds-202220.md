# Återkallelse av sändningstillstånd med hänsyn till Sveriges säkerhet

![](/contentassets/e67d0258de644d66b95dd6b2a14ad03a/omslag-200x150.jpg?width=150&quality=85)

I promemorian föreslås en ny grund för återkallelse av sändningstillstånd med hänsyn till Sveriges säkerhet. Återkallelsegrunden ska gälla för den som sänder tv, sökbar text-tv eller ljudradio med tillstånd av Myndigheten för press, radio och tv. Frågan om återkallelse ska prövas av domstol på talan av Justitiekanslern.

I promemorian föreslås också att tillstånd av Myndigheten för press, radio och tv att sända tv eller sökbar text-tv ska kunna återkallas om ett program har innefattat ett yttrandefrihetsbrott som innebär ett allvarligt missbruk av yttrandefriheten. Därutöver föreslås att Myndigheten för press, radio och tv, i stället för regeringen, ska ge tillstånd till vidaresändning av ljudradio.

Lagändringarna föreslås träda i kraft den 1 januari 2024.
