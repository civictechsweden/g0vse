# Straffansvar för psykiskt våld

![](/contentassets/c0aef5057df6437c9e57e5daa1805bde/omslag-fram_ds-2022-18.jpg?width=150&quality=85)

Den 29 oktober 2021 gav Regeringskansliet en utredare i uppdrag att biträda Justitiedepartementet med att se över straffansvaret för psykiskt våld.

Uppdraget har bestått av två delar. För det första att utifrån en analys av gällande rätt ta ställning till och lämna förslag på hur det straffrättsliga skyddet mot psykiskt våld kan stärkas. För det andra att analysera om det finns ett behov av att förändra åtalsreglerna för ärekränkningsbrotten så att allmänt åtal ska kunna väckas i fler fall när brotten begås i nära relation och vid hedersrelaterat våld och förtryck.

I föreliggande promemoria föreslås bland annat att en ny brottstyp, psykisk misshandel, ska införas i 3 kap. 5 a § brottsbalken.
