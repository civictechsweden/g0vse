# En stärkt brottsofferfond

Regeringen har under senare år, bland annat i arbetet mot gäng­krimina­litet och mäns våld mot kvinnor, genom­fört ett flertal reformer och andra åtgärder för att stärka brotts­offrens ställning. Som ett ytter­ligare led i detta arbete bör brotts­offer­fonden stärkas.

Brotts­offer­fonden fyller en viktig funktion för att brotts­offrens intres­sen ska till­varatas, bland annat genom finansie­ringen av viktimo­logisk forsk­ning och ideella organisa­tioners brotts­offer­främ­jande arbete. För att fonden i fram­tiden ska kunna finansi­era fler och mer omfattande insatser och projekt föreslås i denna prome­moria lagänd­ringar som syftar till att öka intäk­terna till fonden. Det föreslås att avgiften enligt lagen (1994:419\) om brotts­offer­fond höjs från 800 kr till 1 000 kr och att avgifts­skyldig­heten utvidgas till att omfatta brott som har svårare straff än penning­böter i straff­skalan. Det föreslås vidare att avgiften enligt lagen (1994:451\) om intensiv­över­vakning med elektro­nisk kontroll höjs från 80 kr till 100 kr per dag som verk­ställig­heten ska pågå och att max­beloppet för hela verk­ställig­heten höjs från 9 600 kr till 12 000 kr.

Lag­ändringarna föreslås träda i kraft den 1 januari 2023\.
