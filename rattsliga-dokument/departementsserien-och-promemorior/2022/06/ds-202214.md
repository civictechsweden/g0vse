# Ett hållbart mediestöd för hela landet

![](/contentassets/063795003f1c4ad8bf6b3a291ba55e7e/ds202214.jpg?width=150&quality=85)

Mediestödsutredningen redovisar i denna promemoria sitt förslag om hur stödet till nyhetsmedier ska utformas från 2024\.

Utredningen föreslår att driftsstödet som har funnits sedan 1970\-talet avvecklas och ersätts med ett nytt redaktionsstöd som baseras på kostnader för redaktionell personal. Fokus i det nya stödet är att det ska finnas nyhetsmedier över hela landet som bas för den lokala och regionala demokratin. Vita fläckar\-stödet förs in som en del av redaktionsstödet.

Redaktionsstödet blir en del av ett teknikneutralt mediestöd som regleras i en ny lag, där det bland annat införs ett villkor om att stöd inte får ges till medier vars publicistiska verksamhet står i strid med grunderna för det demokratiska styrelseskicket.
