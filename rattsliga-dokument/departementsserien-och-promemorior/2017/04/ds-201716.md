# Arbetsplatsinspektioner och höjd särskild avgift

I promemorian lämnas förslag till ändringar i utlänningslagen som innebär att möjligheten att genomföra arbetsplatsinspektioner utökas.

Polismyndigheten ges möjlighet att göra inspektioner på arbetsplatser för att kontrollera att arbetsgivare inte har personer anställda i strid mot utlänningslagens bestämmelser. Inspektionerna ska rikta sig mot arbetsgivaren. Inspektionerna ska baseras på en riskbedömning i enlighet med EU:s direktiv 2009/52 om sanktioner mot arbetsgivare. Det föreslås också att den särskilda avgiften som arbetsgivare kan åläggas att betala för att de har en utlänning anställd som saknar rätt att vistas och arbeta i Sverige ska höjas.

Lagändringarna föreslås träda i kraft den 1 mars 2018\.

[Pressmeddelande: Utökade möjligheter till arbetsplatsinspektioner och höjd avgift för arbetsgivare](/pressmeddelanden/2017/04/utokade-mojligheter-till-arbetsplatsinspektioner-och-hojd-avgift-for-arbetsgivare/)
