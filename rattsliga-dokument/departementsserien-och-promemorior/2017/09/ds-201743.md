# Konsultation i frågor som rör det samiska folket

I promemorian föreslås att en ny och särskild ordning ska införas för konsultation i frågor av särskild betydelse för samerna.

Reglerna föreslås bli införda som en ny lag om konsultation i frågor
som rör det samiska folket. Konsultationsordningen föreslås gälla
utöver annan samrådsskyldighet enligt gällande lagstiftning. Syftet
är att främja och stärka det samiska folkets inflytande över dess
egna angelägenheter i beslutsprocesser.
