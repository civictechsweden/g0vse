# Ytterligare verktyg för makrotillsyn

I promemorian föreslås i huvudsak att

* ett nytt krav på att inte bidra till finansiella obalanser på kreditmarknaden införs för kreditinstitut och sådana kreditgivare som driver verksamhet enligt lagen om verksamhet med bostadskrediter (bolånelagen),
* ett amorteringskrav ska tillämpas av sådana kreditgivare som driver verksamhet enligt bolånelagen, och
* krav som uppställs i en offentlig reglering i ett annat land inom Europeiska ekonomiska samarbetsområdet (EES) och som motsvarar amorteringskravet eller kravet på att inte bidra till finansiella obalanser på kreditmarknaden får erkännas i Sverige.

Lagändringarna föreslås träda i kraft den 1 februari 2018.
