# En anpassning till dataskyddsförordningen av författningar inom Miljö- och energidepartementets verksamhetsområde

I promemorian lämnas förslag som anpassar författningar inom
Miljö- och energidepartementets verksamhetsområde till dataskyddsförordningen.

Dataskyddsförordningen förväntas få konsekvenser för företag, myndigheter och organisationer som hanterar personuppgifter och kommer att stärka skyddet och rättigheterna för den som får sina personuppgifter behandlade. Dataskyddsutredningen har i sitt betänkande, Ny dataskyddslag, Kompletterande bestämmelser till EU:s dataskyddsförordning (SOU 2017:39), bl.a. föreslagit att personuppgiftslagen (1998:2004) och personuppgiftsförordningen (1998:1191) ska upphävas och att kompletterande bestämmelser av generell karaktär ska samlas i en ny övergripande lag och förordning.

Författningsändringarna föreslås träda i kraft den 25 maj 2018,
samma dag som dataskyddsförordningen ska börja tillämpas. Enligt
förslaget till ny dataskyddslag med kompletterande bestämmelser
till dataskyddsförordningen ska den lagen också träda i kraft den
25 maj 2018 (SOU 2017:39).
