# Effektivare sanktioner i livsmedelskedjan m.m.

I promemorian föreslås ändringar i straffbestämmelserna i livsmedelslagen
och i lagen om foder och animaliska biprodukter samt att
sanktionsavgifter införs för vissa överträdelser på områdena livsmedel,
foder, animaliska biprodukter och djurskydd.
Syftet med förslagen är att åstadkomma mer effektiva, proportionella
och avskräckande sanktioner för alla typer av överträdelser
på områdena livsmedel, foder, animaliska biprodukter och djurskydd.
När det gäller straffbestämmelserna i livsmedelslagen och i lagen
om foder och animaliska biprodukter föreslås att fängelse i högst
två år införs i straffskalan för allvarliga överträdelser.

**Lagändringarna föreslås träda i kraft den 1 juli 2018.**
