# Kommunikation för vår gemensamma säkerhet

Utredningen konstaterar att det nuvarande samhällsnätet för Rakelsystemet
avser främst talkommunikation och har alltför begränsad kapacitet
för mobil dataöverföring. Rakel behöver därför kompletteras och
på sikt helt ersättas med ett modernare system som kan hantera
även realtidsöverföring av data och rörliga bilder. Samhällsutveckling
och förändrade säkerhetspolitiska förutsättningar ökar kraven
på att utveckla en lämplig mobil och säker lösning.

Utredningen kan på mer övergripande nivå konstatera att

* en säker och tillgänglig mobil kommunikationslösning förutsätter betydande statlig kontroll och rådighet,
* en robust, dedikerad samhällslösning med avsatt spektrum ger basal kapacitet för aktörernas datakommunikation, på sikt även för talkommunikation,
* ett utökat samhällsnät kan ge ökade förutsättningar att nå regeringens bredbandsmål i glesbygd,
* kompletterande samverkan med kommersiella operatörer kan ge ökad redundans, täckning och kapacitet,
* ett utökat samhällsnät innebär initialt mer omfattande kostnader än kommersiella alternativ, men ger långsiktig samhällsnytta,
* en lösningen kan utvecklas etappvis med löpande värdering och successiva beslut. Det ger möjligheter att balansera kraven på samhällskontroll, funktionalitet och ekonomi.

[Pressmeddelande: Utredning om säker kommunikationslösning för blåljusaktörer överlämnad till inrikesminister Anders Ygeman](/pressmeddelanden/2017/03/utredning-om-saker-kommunikationslosning-for-blaljusaktorer-overlamnad-till-inrikesminister-anders-ygeman/)
