# Skjutvapen och explosiva varor – skärpta straff för de grova brotten

Förekomsten av explosiva varor och skjutvapen i kriminella kretsar har ökat. Även dödligt våld där skjutvapen varit involverat har ökat.

I denna promemoria föreslås därför att minimistraffet för grovt vapenbrott och grovt brott mot tillståndsplikten för explosiva varor höjs från fängelse i ett år till fängelse i två år. Vidare föreslås att minimistraffet för synnerligen grovt vapenbrott och synnerligen grovt brott mot tillståndsplikten för explosiva varor höjs från fängelse i tre år till fängelse i fyra år. Även vissa andra justeringar av straffskalorna föreslås.

Lagändringarna föreslås träda i kraft den 1 januari 2018\.
