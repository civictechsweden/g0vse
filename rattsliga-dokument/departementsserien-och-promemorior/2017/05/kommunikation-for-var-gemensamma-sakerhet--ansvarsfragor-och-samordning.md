# Kommunikation för vår gemensamma säkerhet – ansvarsfrågor och samordning

Utredningens uppdrag har omfattat att analysera och föreslå vilken aktör som ska ansvara för att bygga och förvalta en utvecklad och säker kommunikationslösning.

Utredningen föreslår att Myndigheten för samhällsskydd och beredskap, MSB, det statliga bolaget Teracom och Trafikverket inom ramen för olika roller tilldelas uppdrag att kravställa, tillsyna, etablera, driva och förvalta kommunikationslösningen.

De ytterligare ställningstaganden som utredningen nu gör tar därvid sin utgångspunkt i den tidigare rapporteringen i Kommunikation för vår gemensamma säkerhet, Ds 2017:7\.

[Pressmeddelande: Inrikesminister Anders Ygeman tog emot tilläggsuppdrag om säker kommunikationslösning för blåljusaktörer](/pressmeddelanden/2017/05/inrikesminister-anders-ygeman-tog-emot-tillaggsuppdrag-om-saker-kommunikationslosning-for-blaljusaktorer/)
