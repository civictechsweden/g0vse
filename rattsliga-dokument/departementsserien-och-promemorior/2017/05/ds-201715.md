# Ökat konsulärt skydd för unionsmedborgare och deras familjemedlemmar

Den 14 maj 2015 trädde rådets direktiv (EU) 2015/637 av den
20 april 2015 om samordnings- och samarbetsåtgärder för
underlättande av konsulärt skydd till icke-företrädda unionsmedborgare
i tredjeländer och om upphävande av beslut
95/553/EG i kraft. Direktivet ska vara genomfört senast den 1 maj
2018.

För att genomföra direktivet föreslås i denna promemoria att
lagen om konsulärt ekonomiskt bistånd (2003:491) och lagen om
konsulära katastrofinsatser (2010:813) ändras på så sätt att
unionsmedborgare och deras familjemedlemmar omfattas av det
konsulära skyddet på samma villkor som svenska medborgare.
