# Genomförande av EG:s TV-direktiv

I promemorian läggs det fram förslag till vissa ändringar i radio- och TV-lagen (1996:844).

Förslagen innebär i huvudsak följande:
Bestämmelsen om i vilka fall Sverige skall ansvara för en TV-sändning förtydligas och gäller för samtliga svenska programföretag, oavsett vilken sändningsteknik som används. En helt ny bestämmelse införs för att säkerställa att TV-sändningar av viktiga evenemang blir tillgängliga för en väsentlig del av allmänheten i en EES-stat. Det föreslås även regler om tillsyn och sanktioner.

Vidare införs ett förbud mot TV-reklam för läkemedel och medicinsk behandling i  försäljningsprogram och en bestämmelse att vissa TV-program skall föregås av en varningssignal. Det införs även ett krav att bara den som är etablerad i Sverige skall kunna få tillstånd av regeringen att sända TV-program i det svenska marknätet.

Bestämmelserna föreslås träda i kraft den 1 januari 1999.
