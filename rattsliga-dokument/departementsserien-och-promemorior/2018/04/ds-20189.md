# Snabbare lagföring

Departementspromemoria av f.d. lagmannen Stefan Strömberg som har haft i uppdrag att utreda och föreslå åtgärder som med bibehållen rättssäkerhet och kvalitet leder till en snabbare lagföring av brott.

Departementspromemorian behandlar bland annat

* Jourdomstolar
* Snabbförfarande i brottmål för vuxna lagöverträdare
* Snabbförfarande i brottmål för unga lagöverträdare
* Häktning och snabbare lagföring för frihetsberövade vid mindre allvarlig brottslighet
* Slutunderrättelse vid enklare förundersökningar
* Reformbehov

I uppdraget har också ingått att identifiera åtgärder för en snabbare lagföring som kan genomföras omedelbart. Dessa åtgärder och förslag till genomförande har presenterats i en delredovisning, En snabbare lagföring – försöksprojekt med ett snabbförfarande i brottmål (Ds 2017:36\) i augusti 2017\.
