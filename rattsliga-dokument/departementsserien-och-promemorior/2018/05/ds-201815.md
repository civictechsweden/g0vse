# Direktivet om ett ökat aktieägarengagemang – Förslag till genomförande i svensk rätt

Utredarnas uppdrag har varit att överväga och föreslå författningsändringar som är nödvändiga för att anpassa svensk rätt till de nya EU\-reglerna.

Utredarna har också haft i uppdrag att överväga och ta ställning till de alternativa tillvägagångssätt och valmöjligheter som direktivet erbjuder. Av uppdraget framgår att det i största möjliga utsträckning ska undvikas nya administrativa bördor för företagen och bevara systemet med näringslivets självreglering.

Utredarna har även getts möjlighet att – i mån av tid – ta upp andra närliggande frågor som har aktualiserats under utredningsarbetet. I uppdragsbeskrivningen har i detta sammanhang lyfts fram frågan om aktieägares rätt att, framför allt i publika aktiebolag, initiera ärenden på bolagsstämman.
