# En ny kustbevakningslag (utkast till lagrådsremiss)

I syfte att göra regleringen mer enhetlig och lättöverskådlig ska Kustbevakningens befogenheter inom områdena brottsbekämpning, ordningshållning samt kontroll\- och tillsyn i större utsträckning än i dag samlas i en och samma lag.

Kustbevakningens särskilda kompetens och närvaro till sjöss ska dessutom tas tillvara på ett bättre sätt genom att myndigheten får ett utökat ansvar för såväl brottsbekämpning som ordningshållning. Detta möjliggör fler och bättre ingripanden och medför att samhällets resurser till sjöss kan används effektivare.

Det föreslås även att polisen ska få rätt att genomsöka båtar efter vapen och andra farliga föremål under samma förutsättningar som gäller för polisens rätt att genomsöka fordon efter sådana föremål.

Den nya lagen och övriga lagändringar föreslås träda i kraft den 1 januari 2019\.
