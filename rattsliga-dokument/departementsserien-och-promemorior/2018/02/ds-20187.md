# Konsekvenser för arbetsgivare vid återkallelse av uppehållstillstånd för arbete

I promemorian lämnas förslag till en ny lag med bestämmelser som ger arbetskraftsinvandrare rätt till ersättning i vissa fall när ett uppehållstillstånd för arbete återkallas m.m.

Det föreslås att en arbetskraftsinvandrare, som fått ett för honom eller henne tidigare beviljat uppehållstillstånd för arbete återkallat, ska ha rätt till ersättning av arbetsgivaren om återkallelsen har skett till följd av att arbetsgivaren underlåtit att tillhandahålla en anställning som uppfyller kraven för arbetstillstånd enligt 6 kap. 2 § första stycket utlänningslagen (2005:716).

Vidare föreslås vissa ändringar i utlänningslagen i syfte att möjliggöra för arbetskraftsinvandrare att beviljas ett tidsbegränsat uppehållstillstånd för att kunna driva en tvist om ersättning mot arbetsgivaren. Författningsändringarna föreslås träda i kraft den 1 november 2018.

I promemorian övervägs även en möjlighet att införa sanktioner, såväl straffrättsliga som administrativa, mot arbetsgivare som tillämpar anställningsvillkor som inte lever upp till utlänningslagens krav.

[Pressmeddelande: Förslag om att arbetskraftsinvandrare ska kunna få ersättning när arbetsgivare inte uppfyller vissa villkor](/pressmeddelanden/2018/02/forslag-om-att-arbetskraftsinvandrare-ska-kunna-fa-ersattning-nar-arbetsgivare-inte-uppfyller-vissa-villkor/ "Förslag om att arbetskraftsinvandrare ska kunna få ersättning när arbetsgivare inte uppfyller vissa villkor")
