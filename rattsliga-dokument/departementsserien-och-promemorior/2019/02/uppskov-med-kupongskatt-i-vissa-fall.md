# Uppskov med kupongskatt i vissa fall

I promemorian lämnas förslag om ett nytt system för uppskov med
kupongskatt vid utdelning till ett utländskt företag som uppvisar
underskott för det aktuella beskattningsåret.

Förslaget föranleds av EU-domstolens dom i mål C-575/17, Sofina SA m.fl., där domstolen uttalar att det inte är förenligt med den fria rörligheten för kapital att utdelning till bolag i en annan stat beläggs med källskatt samtidigt som en motsvarande utdelning till ett bolag med hemvist i landet tas upp inom ramen för vanlig bolagsbeskattning och därmed bara beskattas om det uppkommer ett överskott.

Förslaget föreslås träda i kraft den 1 januari 2020.
