# Ytterligare fortsatt utbetalning av garantipension inom EES och Schweiz samt inom Förenade kungariket

Socialdepartementet har remitterat ett förslag till förlängd och tillfällig reglering av utbetalning av svensk garantipension och garantipension till omställningspension till personer i andra länder än Sverige.

Det första förslaget beror på Europeiska unionens domstols dom  i ett mål som gällde svensk garantipension. Domen innebar att det saknas  stöd för att bevilja och betala ut svensk garantipension och garantipension till omställningspension åt personer bosatta i ett annat land inom Europeiska ekonomiska samarbetsområdet (EES) eller i Schweiz.

Det andra förslaget beror på Förenade kungarikets utträde ur EU.
