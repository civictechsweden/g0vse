# Reglering av vapenmagasin

Denna promemoria kompletterar den tidigare upprättade och remitterade promemorian Genomförande av 2017 års ändringsdirektiv till EU:s vapendirektiv (Ds 2018:1\).

Promemorian innehåller ett förslag som innebär en reglering i vapenlagen av löstagbara magasin för halvautomatiska och repeterande skjutvapen med centralantändning och helautomatiska skjutvapen, om magasinet antingen kan innehålla fler än 20 patroner, eller fler än 10 patroner och magasinen är möjliga att montera på ett skjutvapen där pipans längd överstiger 30 cm och den totala längden överstiger 60 cm.
