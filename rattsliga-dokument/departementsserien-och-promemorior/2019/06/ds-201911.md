# Översyn av vissa bestämmelser om tullfrihet

Den nuvarande svenska lagstiftningen om tullfrihet står inte i överensstämmelse med EU:s gemensamma lagstiftning om tullfrihet i alla delar. Syftet med promemorian är att göra en översyn av det befintliga regelverket, d.v.s. lagen (1994:1547) om tullfrihet m.m. och förordningen (1994:1605) om tullfrihet m.m.

I promemorian föreslås nya bestämmelser som inte står i strid med den EU-rättsliga lagstiftningen och även kompletterande regler till utfyllnad av den EU-rättsliga regleringen.
