# Undantag från krav på läkarintyg

Regeringen föreslår att den ska få meddela föreskrifter om undantag från bestämmelser om arbetsgivarens rätt till ersättning för sjuklönekostnader i lagen om sjuklön.

Regeringen föreslår att lagen om sjuklön ändras så att arbetstagaren inte längre behöver styrka nedsättningen av arbetsförmågan genom intyg av läkare eller tandläkare.

Regeringen föreslår också att bestämmelsen om anmälningstid i föräldraledighetslagen ändras.

## Vid extraordinära händelser

Bestämmelserna gäller vid extraordinära händelser i fred. Meningen är att exempelvis under pågående smittspridning minska riskerna för att smitta sprids och på så sätt öka skyddet för befolkningen och viktiga samhällsfunktioner.

Regeringen föreslår att lagändringarna träder i kraft den 7 april 2020\. Bestämmelserna om läkarintyg ska tillämpas från den 13 mars 2020\.

Genom förslaget ges regeringen möjlighet att föreskriva när det äldre regelverket om läkarintyg åter ska träda i kraft.
