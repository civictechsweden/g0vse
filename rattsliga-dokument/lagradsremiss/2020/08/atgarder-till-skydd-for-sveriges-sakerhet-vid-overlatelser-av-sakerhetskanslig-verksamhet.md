# Åtgärder till skydd för Sveriges säkerhet vid över­låtel­ser av säker­hetskänslig verk­samhet

För att stärka skyddet för Sveriges säker­het föreslår regeringen komplet­teringar av säker­hets­skydds­lagen (2018:585\).

Förslaget innebär bland annat följande:

* Verksamhetsutövare som avser att överlåta säkerhets­känslig verksam­het eller viss egendom ska vara skyldiga att innan ett sådant förfarande inleds genom­föra en särskild säkerhetsskyddsbedöm­ning och en lämp­lighets­prövning.
* Verksamhetsutövare ska vara skyldiga att inför över­låtel­sen samråda med en sam­råds­myn­dighet.
* Samrådsmyndigheten ska få möjlighet att före­lägga verksamhetsutövare att vidta åtgärder för att upp­fylla sina skyldigheter enligt lagen och ytterst besluta att en över­låtelse inte får genom­föras (förbud).
* En överlåtelse i strid med ett förbud ska vara ogiltig.

Lagändringen föreslås träda i kraft den 1 januari 2021\.
