# Reglering av ljuddämpare och vissa vapenmagasin

I Europaparlamentets och rådets direktiv (EU) 2017/853 om ändring av rådets direktiv 91/477/EEG om kontroll av förvärv och innehav av vapen, kallat ändrings­direktivet, införs bl.a. ett krav på reglering av vissa stora vapen­magasin. Regeringen föreslår därför att vissa löstag­bara vapen­magasin till halv­auto­matiska skjut­vapen med central­antändning och hel­auto­matiska vapen ska regleras i vapen­lagen.

Vapenlagen ska omfatta sådana magasin som kan innehålla

* fler än 20 patroner, eller
* fler än 10 patroner, om magasinet är möjligt att montera på ett skjutvapen vars pipas längd överstiger 30 cm och vars totala längd överstiger 60 cm.

Dessa vapenmagasin ska regleras på samma sätt som ammunition.

I lagrådsremissen föreslås även lättnader i tillstånds­plikten för ljud­dämpare. Förslaget innebär att ljud­dämpare inte längre ska jäm­ställas med skjut­vapen. Ljud­dämpare ska i stället, i likhet med vapen­magasinen, regleras på samma sätt som ammu­nition.

Lagändringarna föreslås träda i kraft samtidigt som övriga lag­ändringar som genomför ändrings­direktivet.
