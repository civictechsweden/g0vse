# Ändringar i regelverket om kapitaltäckning

I lagrådsremissen föreslår regeringen åtgärder för att stärka regelverket om kapitaltäckning för kreditinstitut och värdepappersbolag. Genom förslagen anpassas svensk rätt till nya bestämmelser i EU:s tillsynsförordning och genomför i svensk rätt nya regler i EU:s kapitaltäckningsdirektiv.
Det föreslås i huvudsak att:

* det ska fattas beslut om särskilda kapitalbaskrav, som ska vara
  institutspecifika,
* Finansinspektionen ska underrätta instituten om skillnaden mellan de lämpliga kapitalbasnivåerna och kapitalbaskraven,
* systemriskbufferten och kapitalbuffarna för systemviktiga institut ska
  läggas samman,
* kapitalbufferten för övrigt systemviktiga institut ska få uppgå till högst 3 procent utan Europeiska kommissionens godkännande,
* det ska införas särskilda bestämmelser om ingripanden och restriktioner om kravet på bruttosoliditetsbufferten inte är uppfyllt,
* det ska införas ett krav på godkännande för vissa finansiella holdingföretag och blandade finansiella holdingföretag, och
* det ska införas ett krav på grupper från länder utanför EES att etablera intermediära moderföretag inom EES.

  Lagändringarna föreslås i huvudsak träda i kraft den 29 december 2020.
