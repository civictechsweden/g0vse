# Ändrade regler för kostförmån i särskilda fall

I lagrådsremissen föreslås att det införs en skattefrihet för förmån av fri kost under förutsättning att måltiden kommer från någon som saknar samband med arbetsgivaren och lämnas utan krav på motprestation.

Förslaget syftar till att från förmånsbeskattning undanta måltider som lämnas av allmänheten i syfte att visa anställda uppskattning och stöd. Förslaget innebär att förmån av kost som lämnas efter den 29 februari 2020 under sådana förhållanden inte ska tas upp till beskattning. Förslaget föranleder ändringar i inkomstskattelagen (1999:1229\) som föreslås träda i kraft den 1 januari 2021\.
