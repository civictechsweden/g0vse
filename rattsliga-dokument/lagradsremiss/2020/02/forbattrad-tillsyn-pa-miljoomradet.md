# Förbättrad tillsyn på miljöområdet

I lagrådsremissen föreslås nya och ändrade bestämmelser i miljöbalken som syftar till att anpassa balken till den nya EU\-förordningen om offentlig kontroll samt EU\-förordningen om marknadskontroll. Lagrådsremissen innehåller även nya bestämmelser som syftar till att effektivisera och förtydliga tillsynen enligt miljöbalken. Lagändringarna föreslås träda i kraft den 1 juli 2020\.

Förslagen innebär att ordet tillsyn förtydligas och begränsas till att omfatta kontrollerande och främjande åtgärder mot enskild. Vidare innebär förslagen att länsstyrelserna ges rätt att förelägga kommuner, som inte fullgör sitt tillsynsuppdrag, att åtgärda brister i uppdraget. Tillsynsmyndigheterna får rätt att köpa in produkter under dold identitet.

Förslagen i övrigt innebär i huvudsak att vissa bestämmelser om tillsyn, avgifter och tillträde i miljöbalken görs tillämpliga vid kontroll i enlighet med EU\-förordningen om offentlig kontroll och EU\-förordningen om marknadskontroll samt att EU\-förordningarna kompletteras med en straffbestämmelse.

Lagändringarna föreslås träda i kraft den 1 juli 2020\.
