# Kompletteringar till nya EU-regler om aktieägares rättigheter

Regeringen föreslår att det införs vissa särskilda krav som ska underlätta för
ett noterat aktiebolag att identifiera ägarna till aktierna i bolaget och underlätta
för ägarna att utöva sina rättigheter. Kraven avser i huvudsak överföring av
information. De riktas mot dels bolagen, dels juridiska personer som förvarar
eller administrerar aktier eller för värdepapperskonton (s.k. intermediärer).

Lagändringarna genomför ett EU\-direktiv. Syftet med direktivet är att skapa ett ökat engagemang hos aktieägarna och företagsledningarna och att motverka kortsiktiga risktaganden i noterade aktiebolag.

I lagrådsremissen föreslår regeringen också att de särskilda reglerna i svensk lag om vissa riktade emissioner m.m. (de s.k. Leo\-reglerna) ändras på så sätt att mindre överlåtelser av bl.a. aktier i dotterbolag inte längre måste prövas av bolagsstämma. Ändringen underlättar omstruktureringar i koncerner och kan möjliggöra fortsatt drift av verksamheter som annars hade lagts ned.

Lagändringarna föreslås träda i kraft den 3 september 2020\.
