# Jämkning av avgift för färdiglagad mat och andra sociala tjänster inom äldre- och handikappomsorgen

I lagrådsremissen föreslås att kommuner, när särskilda skäl föreligger, får jämka avgift för bland annat färdiglagad mat som tillhandahålls inom äldre\- och handikappomsorgen. Jämkningsregeln föreslås även omfatta andra avgifter inom äldre\- och handikappomsorgen som kommuner har rätt att ta ut med stöd av 8 kap. 2 § socialtjänstlagen (2001:453\). Särskilda skäl för jämkning skall bland annat anses föreligga när avgiften är så hög att den inskränker på den enskildes förbehållsbelopp enligt 8 kap. 7 och 8 §§ socialtjänstlagen. I lagrådsremissen görs bedömningen att talan mot beslut som rör jämkning av avgift bara kan föras genom laglighetsprövning.

Lagändringen föreslås träda i kraft den 1 juli 2004\.
