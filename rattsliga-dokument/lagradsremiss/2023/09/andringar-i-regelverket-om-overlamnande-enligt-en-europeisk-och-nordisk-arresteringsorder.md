# Ändringar i regelverket om överlämnande enligt en europeisk och nordisk arresteringsorder

Den reglering som styr sam­arbetet kring över­lämnande av miss­tänkta och dömda personer mellan Europe­iska unionens medlems­stater har gällt i drygt 20 år. Under denna tid har EU\-domstolen i ett flertal avgöranden klargjort hur det EU\-rättsliga regel­verket ska tolkas och tillämpas. Till följd av denna rätts­utveckling finns det behov av att anpassa den svenska lagstift­ningen på området, främst lagen om överläm­nande från Sverige enligt en europeisk arreste­rings­order och lagen om över­lämnande från Sverige enligt en nordisk arreste­rings­order.

Regeringen föreslår bland annat att domstolen i vissa fall ska få utrymme att i det enskilda fallet bedöma om en vägrans­grund ska tillämpas. Vidare ska även en person som inte är svensk med­borgare under vissa förut­sätt­ningar få verk­ställa en påföljd i Sverige. Regeringen föreslår också ändringar i andra lagar som en följd av förslagen.

Lagändringarna föreslås träda i kraft den 1 mars 2024\.
