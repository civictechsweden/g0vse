# En skyldighet att lämna uppgifter till Adoptionskommissionen

I ett lagförslag föreslår regeringen att myndigheter och sammanslutningar som är auktoriserade för förmedling av barn från utlandet för adoption ska bli skyldiga att lämna uppgifter till Adoptionskommissionen.

Enligt lagförslaget ska sekretess gälla för uppgift om en enskilds personliga eller ekonomiska förhållanden hos Adoptionskommissionen i dess verksamhet som rör kartläggning och utredning av Sveriges internationella adoptionsverksamhet – om det kan antas att den enskilde eller någon närstående till denne lider skada eller men om uppgiften röjs. För uppgift i en allmän handling föreslås att sekretessen ska gälla i högst 70 år.

De nya reglerna föreslås träda i kraft den 1 mars 2024.
