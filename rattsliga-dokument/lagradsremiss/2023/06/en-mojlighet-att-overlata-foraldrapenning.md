# En möjlighet att överlåta föräldrapenning

Regeringen lämnar i en lagrådsremiss förslag som ska underlätta för olika familjekonstellationer att använda föräldrapenning.

Regeringen föreslår att föräldrar med gemensam vårdnad om ett barn ska få överlåta 45 dagar med föräldrapenning vardera till någon annan som är försäkrad för föräldrapenning. En förälder med ensam vårdnad om ett barn ska få överlåta 90 dagar med föräldrapenning till en annan försäkrad. Den som har fått rätt till föräldrapenning genom en överlåtelse ska ha rätt att vara ledig från sin anställning under den tid då han eller hon tar ut sådan föräldrapenning.

Lagändringarna föreslås träda i kraft den 1 juli 2024\.

Meningen är att förslagen ska ingå i budgetpropositionen för 2024\. Om förslagen kommer att presenteras i den propositionen är dock beroende av de överläggningar som görs i det slutliga arbetet med budgetpropositionen.
