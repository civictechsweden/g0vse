# Genomförande av ändringarna i vapendirektivet

Regeringen före­slår de lag­ändringar som bedöms nöd­vändiga för att genom­föra 2017 års ändrings­direktiv till EU:s vapen­direktiv. Den svenska vapen­lag­stift­ningen upp­fyller i många avseenden de utökade krav som uppställs genom ändrings­direktivet. För att genom­föra direk­tivet krävs dock vissa ändringar i bl.a. vapen­lagen, lagen om krigs­materiel och lagen om brand­farliga och explo­siva varor.

Förslagen innebär bl.a. följande:

* Kraven på märk­ning utökas samtidigt som det införs en möjlig­het att göra undan­tag från märknings­kraven för historiskt värde­fulla vapen.
* Vapen­magasin som rymmer många patroner och som kan kombi­neras med vissa halv­auto­matiska skjut­vapen regleras.
* Vapen­mäklar­verk­samhet regleras på mot­svarande sätt som vapen­handlar­verk­samhet.
* Vapen­handlare och vapen­mäklare ska rapportera miss­tänkta försök till trans­aktioner med ammu­nition.
* Kraven på regist­rering utökas.

Lagändringarna föreslås träda i kraft den 1 juli 2023.
