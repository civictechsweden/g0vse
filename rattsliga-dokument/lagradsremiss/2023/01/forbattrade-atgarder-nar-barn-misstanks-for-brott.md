# Förbättrade åtgärder när barn misstänks för brott

Tidiga och ända­måls­enliga insatser från sam­hällets sida kan hindra en negativ spiral med fort­satt brotts­lighet och bidra till att barn som miss­tänks för brott får den hjälp och det stöd som han eller hon behöver.

Regeringen lämnar nu ett antal förslag som syftar till att för­bättra regel­verket för utred­ningar mot barn som miss­tänks för brott och säker­ställa att en hög grad av rätts­säker­het och effekti­vitet upp­rätt­hålls i dessa utred­ningar. Det handlar bland annat om att

* fler utred­ningar ska få genom­föras när barn under 15 år miss­tänks för brott,
* ett måls­ägande­biträde eller en särskild före­trädare för barn ska kunna för­ordnas för måls­äganden när den som miss­tänks ha begått brottet är under 15 år,
* en bevis­talan ska få väckas i fler fall,
* det ska bli möjligt att bevilja resning av eller undan­röja en dom om bevis­talan som har fått laga kraft,
* fler drog­tester ska få genom­föras mot barn under 15 år, och
* det ska bli möjligt för åkla­gare att genom strafföre­läggande förordna om ungdoms­tjänst.

Lagändringarna föreslås träda i kraft den 1 juli 2023.
