# En effektivare upphandlingstillsyn

I lagrådsremissen föreslås att Konkurrensverket, i egenskap av tillsyns­myndighet över den offentliga upphandlingen, ska ges utökade befogenheter vid tillsynen över lagen om offentlig upphandling, lagen om upphandling inom försörjningssektorerna, lagen om upphandling av koncessioner samt lagen om kollektiv­trafik.

Det föreslås bl.a. att Konkurrensverket ska få fatta beslut om upphandlings­skade­avgift som första instans. Dessutom föreslås att tids­fristen för att besluta om upphandlingsskadeavgift ska förlängas till två år och att avgift­­ens tak höjs från 10 miljoner kronor till 20 miljoner kronor.

De föreslagna ändringarna syftar till en effektivare tillsyn. Lagändringarna föreslås träda i kraft den 1 januari 2024\.
