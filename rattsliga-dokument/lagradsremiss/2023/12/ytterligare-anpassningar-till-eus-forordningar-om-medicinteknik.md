# Ytterligare anpassningar till EU:s förordningar om medicinteknik

Regeringen föreslår ytterligare lagändringar för produkter som omfattas av EU\-förordningarna om medicintekniska produkter. Ändringarna omfattar bland annat en avgiftsskyldighet för den som ansöker om undantag från vissa språkkrav för medicintekniska produkter.

Regeringen föreslår att regioner och den som marknadsför ett läkemedel eller en annan vara ska ges tillfälle till överläggningar med Tandvårds\- och läkemedelsförmånsverket även i ärenden om omprövning av läkemedelsförmån och att en bestämmelse om överföring av sekretess införs för uppgifter som lämnas vid dessa överläggningar.

Lagförslagen föreslås träda i kraft den 26 maj 2024\.
