# Högsta domstolens sammansättning  i utlämningsärenden

Det är regeringen som beslutar i ärenden enligt utlämningslagen och i
vissa ärenden enligt internationella verkställighetslagen. Om en person
inte går med på att utlämnas eller verkställa sin påföljd utomlands ska
ärendet dock först prövas av Högsta domstolen.

För att effektivisera handläggningen och därmed frigöra resurser till
Högsta domstolens prejudikatbildande verksamhet föreslår regeringen att ärendena om utlämning och verkställighet ska kunna prövas med färre ledamöter i rätten än i dag – minst tre i stället för minst fem ledamöter. När det gäller tvångsmedel enligt utlämningslagen ska Högsta domstolen få besluta hur många ledamöter som ska ingå i rätten.

Lagändringarna föreslås träda i kraft den 1 april 2019.
