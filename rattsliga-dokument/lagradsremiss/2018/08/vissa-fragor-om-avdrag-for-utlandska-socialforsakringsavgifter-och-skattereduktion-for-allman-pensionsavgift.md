# Vissa frågor om avdrag för utländska socialförsäkringsavgifter och skattereduktion för allmän pensionsavgift

Lagrådsremissen innehåller två separata förslag. Det första förslaget rör allmänt avdrag för obligatoriska utländska socialavgifter och det andra förslaget rör skattereduktionen för allmän pensionsavgift.

Det första förslaget rör allmänt avdrag för obligatoriska utländska socialavgifter som betalas i överensstämmelse med EU-förordning om samordning av de sociala trygghetssystemen. Kravet i inkomstskattelagen på att en person ska omfattas av en annan medlemsstats lagstiftning om social trygghet för att få göra avdraget tas bort. Det förtydligas vidare att även avgifter som betalats i överensstämmelse med rådets förordning om tillämpningen av systemen för social trygghet när anställda, egenföretagare eller deras familjemedlemmar flyttar inom gemenskapen ska vara avdragsgilla.

Det andra förslaget i lagrådsremissen rör skattereduktionen för allmän
pensionsavgift vid inkomst av annat förvärvsarbete och innebär att
skattereduktion endast ska göras för betald allmän pensionsavgift.

Bestämmelserna föreslås träda i kraft den 1 januari 2019.
