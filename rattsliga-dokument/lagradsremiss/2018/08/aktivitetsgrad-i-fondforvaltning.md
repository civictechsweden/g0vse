# Aktivitetsgrad i fondförvaltning

I denna lagrådsremiss föreslås att det ska införas krav på att information
om aktivitetsgrad i fondförvaltningen ska lämnas.

Förslaget innebär att det i lag ställs upp krav på att fondbolag och AIF\-förvaltare, för värdepappersfonder och specialfonder vars förvaltning kan jämföras med ett relevant jämförelseindex, ska lämna information om aktivitetsgraden i fondförvaltningen i förhållande till jämförelseindexet. Informationen ska beskriva hur förvaltningen av fonden bedrivs och varför det jämförelseindex som används är relevant.

Lagändringarna föreslås träda i kraft den 1 januari 2019\.
