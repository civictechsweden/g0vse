# Ny lag om koordineringsinsatser för vissa sjukskrivna patienter

Regeringen föreslår att det införs en ny lag med skyldighet för landstingen att erbjuda koordineringsinsatser för sjukskrivna patienter som har ett särskilt behov av individuellt stöd för att kunna återgå till eller inträda i arbetslivet. Insatserna ska ges inom hälso- och sjukvårdsverksamheten och bestå av personligt stöd, intern samordning och sam-verkan med andra aktörer.

## Omfattar inte andras ansvar

Landstingets ansvar ska inte omfatta insatser som andra aktörer ansvarar för enligt andra föreskrifter. Koordineringsinsatserna ska bara ges om patienten samtycker till det och så långt som möjligt utformas och genomföras i samråd med denne.

Regeringen föreslår även att landstingen, om patienten samtycker till det, ska informera Försäkringskassan om en sjukskriven patient kan antas behöva rehabiliteringsåtgärder enligt socialförsäkringsbalken.

## Ansvar för koordineringsinsatser

Ett landstings ansvar för koordineringsinsatser föreslås omfatta de patienter som landstinget är skyldigt att ge hälso- och sjukvård enligt hälso- och sjukvårdslagen.

Ett landsting ska dock få erbjuda koordineringsinsatser till den som omfattas av ett annat landstings ansvar om landstingen kommer överens om det. Ett landsting föreslås också få sluta avtal med någon annan om att utföra de uppgifter som landstinget ansvarar för enligt den föreslagna lagen.

Patientsäkerhetslagen, patientdatalagen och patientskadelagen  föreslås bli tillämpliga på koordineringsinsatser.

Lagändringarna föreslås träda i kraft den 2 januari 2019
