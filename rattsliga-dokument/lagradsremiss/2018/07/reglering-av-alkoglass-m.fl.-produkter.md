# Reglering av alkoglass m.fl. produkter

Regeringen lämnar förslag till vissa ändringar i alkohollagen (2010:1622\). Enligt förslagen i lagrådsremissen införs en ny definition av vissa alkoholhaltiga preparat ”alkoholhaltiga preparat som ur konsumtionssynpunkt är att jämställa med alkoholdrycker eller annars kan antas användas som berusningsmedel”. Dessa ska så långt det är möjligt regleras på samma sätt som alkoholdrycker.

Regleringen omfattar bland annat försäljning, partihandel, mark\-nadsföring, servering och tillsyn. Systembolaget ska anförtros försälj\-ningen av de alkoholdrycksliknande preparaten. För att de alkoholdrycks\-liknande preparaten ska regleras på liknande sätt som alkoholdrycker vid marknadsföring i radio och tv lämnas förslag till ändringar i radio\- och tv\-lagen (2010:696\).

I lagrådsremissen föreslås även att de straffbestämmelser i alkohollagen som gäller för alkoholhaltiga drycker vad avser olovlig försäljning, olovligt innehav, olovligt anskaffande och olovlig hantering också ska avse alkoholdrycksliknande preparat.

Lagändringarna föreslås träda i kraft den 1 april 2019\.

Pressmeddelande: [Alkoglass ska likställas med öl och vin](/pressmeddelanden/2018/06/alkoglass-ska-likstallas-med-ol-och-vin/)
