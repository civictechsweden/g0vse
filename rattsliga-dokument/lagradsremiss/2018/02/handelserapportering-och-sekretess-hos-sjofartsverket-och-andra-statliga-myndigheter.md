# Händelserapportering och sekretess hos Sjöfartsverket och andra statliga myndigheter

I lagrådsremissen föreslås att nuvarande bestämmelser om sekretess hos
vissa myndigheter för uppgifter i händelserapporter inom luftfarten som
lämnas enligt krav i luftfartslagen (2010:500) ska gälla även hos
Sjöfartsverket. Det föreslås vidare att sekretessen, som i dag gäller endast
för rapporter som lämnas med stöd av luftfartslagen, även ska gälla för
rapporter som lämnas om kraven finns i en bindande EU-rättsakt.

När det gäller rapporter som upprättas hos Sjöfartsverket och som rör
den egna sjö- och flygräddningsverksamheten gäller alltså sekretessen
för uppgifterna när de finns hos Transportstyrelsen som hanterar rapporteringssystemet. Däremot gäller inte sekretessen hos Sjöfartsverket.

Lagändringen föreslås träda i kraft den 1 juli 2018.
