# Digitalisering av grundkartor och detaljplaner

Boverket fick den 26 januari 2017 i uppdrag av regeringen att utreda om det finns behov av att genom föreskrifter reglera vilken standard som ska gälla för hur detaljplaner ska utformas tekniskt för att förenkla informationsutbyte digitalt, hur en sådan författningsreglering i så fall kan se ut och inom vilken tidsram kommuner och berörda företag kan genomföra en omställning av sitt arbetssätt.

Boverket redovisade uppdraget den 29 augusti 2017 i rapporten Digitala
detaljplaner, Reglering av hur detaljplaner ska utformas digital(Boverkets rapport 2017:21\).

Lantmäteriet fick den 22 december 2016, i samband med en ändring av
uppdraget att verka för en smartare samhällsbyggnadsprocess, i uppdrag av regeringen att utreda behovet av att genom föreskrifter reglera vilken standard som ska gälla för den information som ska finnas i en grundkarta till en detaljplan. Lantmäteriet redovisade uppdraget den 30 augusti 2017 i rapporten Digitalt först – För en smartare samhällsbyggnadsprocess, Föreskriftsrätt om gemensamma standarder för information i grundkartor (Lantmäterirapport
2017:2\).

Rapporternas förslag överensstämmer i huvudsak med regeringens. Boverket föreslår även en bestämmelse med krav på att informationen
som hör till detaljplanen och planbeskrivningen ska finnas i elektronisk
form.

Lagändringen ska träda i kraft den 1 juli 2018\.
