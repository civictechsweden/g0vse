# Finansiella företags uppgifter till brottsutredande myndigheter

I lagrådsremissen föreslås att de uppgifter som finansiella företag enligt rörelselagstiftningen lämnar till brottsutredande myndigheter ska lämnas utan dröjsmål och i elektronisk form. Regeringen eller den myndighet som regeringen bestämmer ska meddela föreskrifter om hur uppgifterna ska lämnas.

Det föreslås dessutom att det ska komma till uttryck i lag att EU\-förordning om gränsöverskridande betalningar i gemenskapen och om upphävande av förordning (EG) nr 2560/2001, utom när det gäller artik\-larna 6–8, ska tillämpas också på gränsöverskridande betalningar i svenska kronor.

Lagändringarna i fråga om finansiella företags uppgifter till brotts\-utredande myndigheter ska träda i kraft den 1 september 2019\. Övriga lagändringar ska träda i kraft den 1 december 2018\.
