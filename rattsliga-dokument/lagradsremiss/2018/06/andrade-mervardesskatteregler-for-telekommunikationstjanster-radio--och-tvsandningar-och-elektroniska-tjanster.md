# Ändrade mervärdesskatteregler för telekommunikationstjänster, radio- och tv-sändningar och elektroniska tjänster

Förslagen i lagrådsremissen är föranledda av ändringar i mervärdesskattedirektivet (direktiv 2006/112/EG). Förslagen innebär att nya regler och ändringar införs i mervärdesskattelagen, förkortad ML, och i lagen om särskilda ordningar för mervärdesskatt för telekommunikationstjänster, radio\- och tv\-sändningar och elektroniska
tjänster.

Elektroniska tjänster anses enligt huvudregeln omsatta i det land där
köparen av tjänsten finns. I lagrådsremissen föreslås att en
omsättningströskel på 99 680 kronor införs för bestämmande av
beskattningsland för elektroniska tjänster. Detta innebär att en
beskattningsbar person som har en omsättning av elektroniska tjänster till konsumenter i andra EU\-länder som understiger 99 680 kronor per år kan välja att beskattas i Sverige och tillämpa svenska mervärdesskatteregler i stället. Det föreslås också att faktureringsreglerna i ML ska gälla för en beskattningsbar person som är etablerad här. Slutligen föreslås att tredjelandsföretag som av något skäl är mervärdesskatteregistrerade i ett EU\-land ska kunna använda en av de särskilda ordningarna för redovisning och betalning av mervärdesskatt, vilket de inte kan i dag.

Lagändringarna föreslås träda i kraft den 1 januari 2019\.
