# Nya regler för organdonation

I lagrådsremissen föreslår regeringen bland annat lagändringar med syfte att skapa ett tydligt lagstöd för organbevarande behandling.

I lagrådsremissen behandlas frågor som gäller donation av organ och annat biologiskt material från avlidna människor för transplantation m.m. Förslagen gäller främst medicinska insatser före döden och efter döden i syfte att möjliggöra donation och innebär ändringar i lagen (1995:831\) om transplantation m.m., i lagen (1987:269\) om kriterier för bestämmande av människans död och i offentlighets\- och sekretesslagen (2009:400\).

Ändringarna i denna lagrådsremiss jämfört med den återkallade propositionen gäller den del som rör organbevarande behandling och särskilt frågan om intubering och respiratorvård, om dessa åtgärder sätts in enbart i organbevarande syfte. I lagrådsremissen görs bedömningen att intubering och respiratorvård är åtgärder som bör kunna sättas in enbart i organbevarande syfte, om omständigheterna i övrigt medger det.
