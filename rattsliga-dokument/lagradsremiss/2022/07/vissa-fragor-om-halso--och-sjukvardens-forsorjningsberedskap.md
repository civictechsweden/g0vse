# Vissa frågor om hälso- och sjukvårdens försörjningsberedskap

Regeringen föreslår åtgärder för att förstärka försörjningsberedskap för hälso\- och sjukvården.

Regeringen föreslår bland annat

* att man i hälso\- och sjukvårdslagen förtydligar att det ska finnas sjukvårdsprodukter och utrustning för att kunna ge en god vård där man bedriver hälso\- och sjukvårdsverksamhet.
* en lagerhållningsskyldighet för öppenvårdsapotek samt en leveransskyldighet för partihandlare gentemot sjukhusapotek.
* en bestämmelse om att vidareutdelning av jodtabletter kan ske vid en radiologisk nödsituation. Detta trots bestämmelserna i lagen om handel med läkemedel.
* att bestämmelser om sanktionsavgifter för företag som inte meddelar Läkemedelsverket om försäljningsuppehåll för läkemedel införs i läkemedelslagen.
* en ändring i offentlighets\- och sekretesslagen som gör det möjligt att överföra sekretess från Läkemedelsverket till en region, eller en kommun som inte ingår i en region, för vissa uppgifter om brist på läkemedel eller medicintekniska produkter.

Lagändringarna föreslås träda i kraft den 1 juli 2023\.
