# Möjligheten till tidsbegränsade bygglov för bostäder förlängs

I lagrådsremissen föreslår regeringen att den tidsbegränsade regleringen om tidsbegränsade bygglov för nybyggnad för bostadsändamål och till-hörande åtgärder i plan- och bygglagen (2010:900) ska förlängas i fem år till den 1 maj 2028.

Regleringen infördes bl.a. för att behovet av bostäder i Sverige var stort. Behovet är fortfarande stort, och det är svårt att bedöma hur lång tid det kan komma att kvarstå. Eftersom situationen på bostadsmarknaden inte har förbättrats nämnvärt bör regleringen förlängas. Det innebär att ett tidsbegränsat bygglov för bostäder fortsatt kan ges om åtgärden uppfyller någon förutsättning för ett permanent bygglov.
