# Ökad kontroll i hälso- och sjukvården

När regioner ingår avtal med privata vårdgivare, som även har andra uppdragsgivare, föreslår regeringen att man bland annat ska säkra att vårdgivarens övriga uppdrag inte på ett negativt sätt påverkar de uppgifter som regionen har lämnat.

Meningen med förslaget är att säkerställa en god och patientsäker vård när privata vårdgivare bedriver både offentligfinansierad och privatfinansierad vård.

## Vitesföreläggande om man inte anmäler till vårdregistret

Regeringen föreslår att Inspektionen för vård och omsorg (IVO) ska förelägga för den som inte har fullgjort sin skyldighet att anmäla till vårdgivarregistret att göra det. Beslut om föreläggande ska få förenas med vite.

Samtidigt ska bestämmelsen om straffansvar för underlåtenhet att anmäla upphöra att gälla.

Regeringen föreslår att primärvårdens grunduppdrag ska omfatta rehabiliterande insatser.

Regeringen föreslår att bestämmelserna om möjligheten för IVO att besluta om föreläggande föreslås träda i kraft den 1 juli 2023. Övriga förslag föreslås träda i kraft den 1 januari 2024.
