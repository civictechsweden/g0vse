# Fordon ska kunna klampas i fler fall

I lagrådsremissen föreslås att åtgärder, bl.a. att ett fordon låses fast (klampas), ska få vidtas för att hindra ett fordons fortsatta färd i syfte att säkra verkställighet av sanktionsavgifter i fler fall än i dag.

De tillkommande fallen avser sanktionsavgift som ska påföras när handlingar inte visas upp vid en vägkontroll enligt bestämmelser om utstationering av förare inom vägtransportområdet eller vid internationella vägtransporter och annan yrkesmässig trafik med fordon som är registrerade i ett land utanför Europeiska ekonomiska samarbetsområdet.

Lagändringarna föreslås träda i kraft den 1 augusti 2022.
