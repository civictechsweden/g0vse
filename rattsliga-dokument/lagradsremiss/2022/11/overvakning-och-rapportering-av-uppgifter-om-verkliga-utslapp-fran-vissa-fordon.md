# Övervakning och rapportering av uppgifter om verkliga utsläpp från vissa fordon

I lagrådsremissen lämnas förslag till de ändringar i fordonslagen (2002:574\) som krävs för att Sverige ska fullgöra sina skyldigheter enligt kommissionens genomförandeförordning (EU) 2021/392 av den 4 mars 2021 om övervakning och rapportering av uppgifter om koldioxid\-utsläpp från personbilar och lätta nyttofordon i enlighet med Europa\-parlamentets och rådets förordning (EU) 2019/631 och om upphävande av genomförandeförordningarna (EU) nr 1014/2010, (EU) nr 293/2012, (EU) 2017/1152 och (EU) 2017/1153 (genomförandeförordningen).

Det föreslås att regeringen eller den myndighet som regeringen bestämmer ska få meddela föreskrifter om besiktningsorganens insamling och hantering av sådana uppgifter om bland annat bränsle\- och energiförbrukning vid verklig körning som avses i artikel 10 i genomförandeförordningen.Lagändringarna föreslås träda i kraft den 1 april 2023\.
