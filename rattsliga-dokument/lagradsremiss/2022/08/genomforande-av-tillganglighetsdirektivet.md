# Genomförande av tillgänglighetsdirektivet

Regeringen föreslår en ny lag om tillgänglighet till vissa produkter och tjänster. Lagen genomför Europaparlamentets och rådets direktiv om tillgänglighetskrav för produkter och tjänster, det så kallade tillgänglighetsdirektivet.

Lagen innebär att vissa produkter och tjänster ska uppfylla krav på till-gänglighet.

De produkter som omfattas är:

* datormaskinvarusystem med generella användningsområden,
* terminalutrustning med interaktiv datorkapacitet som används vid elektronisk kommunikation eller för åtkomst till audiovisuella medietjänster,
* läsplattor och
* självbetjäningsautomater.

De tjänster som omfattas är:

* tjänster som tillhandahålls konsumenter och avser elektroniska kommunikationstjänster,
* e-handelstjänster,
* banktjänster,
* e-böcker,
* tjänster som ger åtkomst till audiovisuella medietjänster samt
* vissa passagerartransporttjänster.

Lagen innehåller bestämmelser om CE-märkning, marknadskontroll och tillsyn.

## Bort med hinder och öka tillgängligheten

Förslaget ska röja undan hinder på den inre marknaden och öka tillgängligheten till produkter och tjänster, framför allt för personer med funktionsnedsättning.

Den nya lagen föreslås träda i kraft den 28 juni 2025.
