# Tryggare bostadsrätt

Regeringen föreslår att det rätts­liga skyddet för den som köper eller äger en bostads­rätt ska stärkas. I dag har trygg­heten för den som vill köpa en nyprodu­cerad bostads­rätt flera brister. Det­samma gäller trygg­heten för de som är med­lemmar i en bostads­rätts­förening. Förslagen syftar till att kom­ma till rätta med dessa problem.

Bland nyheterna kan följande nämnas:

* En förhands­tecknare ska få bättre infor­mation om förhands­avtalet och de risker som är förknip­pade med det. En betänke­tid om minst sju dagar ska gälla för erbju­dandet.
* Den beräknade tiden för upplå­telse av en lägen­het med bostads­rätt, som anges i ett för­hands­avtal, ska inte få omfatta ett tids­intervall om mer än tre månader.
* Ett upplåtelse­avtal som innebär att bostads­rätts­havaren inte får tillträde till lägen­heten i samband med upp­låtelsen ska inne­hålla ett bestämt datum för tillträde.
* Kraven på den ekono­miska planen och på de intygs­givare som granskar planen ska skärpas.
* En medlem i en bostads­rätts­förening ska inte kunna ha mer än en röst på förenings­stämman.
* En bostads­rätts­förenings års­redo­visning ska inne­hålla särskild infor­ma­tion som är till nytta för före­ningens intres­senter.

Lagändringarna föreslås träda i kraft den 1 januari 2024 i den del som avser den ekono­miska planen och intygs­givarna och i övrigt den 1 januari 2023.
