# Utvisning på grund av brott – ett skärpt regelverk

Det bör vara möjligt att i fler fall än i dag utvisa utlän­ningar som begår brott. Regeringen föreslår därför ändringar i utlän­nings­lagen och brotts­balken som syftar till att skärpa reglerna om utvisning på grund av brott.

Ändringarna innebär bland annat att

* utvisning på grund av brottets allvar ska kunna ske vid lägre straff­värden än i dag,
* det ställs högre krav på utlän­ningens etablering i det svenska sam­hället för att han eller hon inte ska bli utvisad,
* kravet på synner­liga skäl för utvisning när utlän­ningen vistats länge i Sverige tas bort,
* förbudet mot att i vissa fall utvisa den som kom till Sverige som ung tas bort och ersätts med ett kvalifi­cerat krav för utvisning,
* domstolen inte längre ska beakta det men som utlän­ningen förorsakas genom utvis­ningen vid straff­mät­ningen och val av påföljd, och
* återreseförbuden blir längre och börjar löpa vid dagen för utresa.

Därutöver föreslås i lagråds­remissen bland annat

* ökade möjlig­heter att neka uppe­hålls­tillstånd för en utlän­ning som begått brott, och
* ett stärkt skydd mot åter­kallelse av uppe­hålls­till­stånd för den som utsatts för våld eller kränk­ningar i en nära relation.

Lagändringarna föreslås träda i kraft den 2 juli 2022\.
