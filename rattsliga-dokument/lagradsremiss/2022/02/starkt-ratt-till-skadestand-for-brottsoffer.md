# Stärkt rätt till skadestånd för brottsoffer

I de fall brott inte kan för­hindras behöver sam­hällets resurser rikta in sig på att minska skade­verk­ningarna av brott och hjälpa de brotts­drabbade. Att det finns ända­måls­enliga regler om ersätt­ning till brotts­offer är en viktig del i det arbetet. Regeringen före­slår därför lag­ändringar för att utvidga brotts­offers rätt till skade­stånd och möjlig­het att få ut sådan ersätt­ning. Det över­gripande syftet med lag­ändringarna är att stärka brotts­offers ställ­ning och minska skade­verk­ningarna av brott.

Förslagen handlar bl.a. om att

* åstadkomma en påtaglig höjning av nivåerna på kränk­nings­ersättning,
* utvidga rätten till kränk­nings­ersättning för poliser och andra yrkes­grupper med särskild bered­skap,
* stärka rätten till ersättning för efter­levande anhöriga genom en ny form av ideell ersätt­ning, s.k. särskild anhörig­ersättning,
* utvidga möjlig­heterna att utmäta frihets­berövande­ersättning till förmån för brotts­offer, och
* ge fordringar som avser skade­stånd på grund av brott före­träde framför opriori­terade ford­ringar vid löne­utmätning.

Lagändringarna föreslås träda i kraft den 1 juli 2022, med undantag för lag­ändringen om ändrad före­trädes­ordning vid löne­utmätning som föreslås träda i kraft den 10 september 2022.
