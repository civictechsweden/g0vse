# Lagrådsremiss om försäkringsförmedling

Regeringen vill ställa hårdare krav på dem som förmedlar försäkringar. Försäkringsförmedling ska bara få utövas efter tillstånd och registrering. En försäkringsförmedlare ska uppfylla särskilda krav på kunskap och kompetens och omfattas av en ansvarsförsäkring. Reglerna för vilken information försäkringsförmedlarna ska lämna till kunden skärps också. Det är några av förslagen i den lagrådsremiss som överlämnades till Lagrådet den 18 februari 2005.
Genom den nya lagen genomförs Europaparlamentets och rådets direktiv (2002/92/EG) av den 9 december 2002 om försäkringsförmedling. Den nya lagen föreslås träda i kraft den 1 juli 2005.
