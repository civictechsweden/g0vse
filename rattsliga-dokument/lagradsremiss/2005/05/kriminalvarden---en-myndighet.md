# Kriminalvården - en myndighet

I lagrådsremissen föreslås att de nuvarande 35 lokala kriminalvårdsmyndigheterna, Transporttjänsten och Kriminalvårdsstyrelsen avvecklas och att en ny myndighet inrättas.
Det övergripande syftet med reformen är att ge kriminalvården förutsättningar att bedriva en mer effektiv verksamhet. Omorganisationen torde leda till ett bättre resursutnyttjande och en ökad flexibilitet inom verksamheten samt till att styrningen och ledningen av myndigheten underlättas.
I lagrådsremissen föreslås vidare ett antal lagändringar som är en följd av omorganisationen.
Lagändringarna föreslås träda i kraft då reformen genomförs, dvs. den 1 januari 2006.
