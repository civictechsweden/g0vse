# Skattereduktion för virke från stormfälld skog vid 2006-2008 års taxeringar

Lagrådsremissen innehåller förslag om skattereduktion för virke från stormfälld skog vid 2006-2008 års taxeringar. Syftet med reduktionen är att stödja och ge incitament till utforsling och omhändertagande av virke i de län som drabbades särskilt hårt av stormen den 8-9 januari 2005. Reduktionen föreslås uppgå till 50 kronor per kubikmeter fast mått under bark för virke som efter den 7 januari 2005 men före den 1 januari 2007 säljs, forslas ut från stormfälld skog och mäts in.
