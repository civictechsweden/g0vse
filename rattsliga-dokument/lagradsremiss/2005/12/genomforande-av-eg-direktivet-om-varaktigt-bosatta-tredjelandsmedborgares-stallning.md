# Genomförande av EG-direktivet om varaktigt bosatta tredjelandsmedborgares ställning

I lagrådsremissen föreslås ändringar i utlänningslagen (2005:716) till följd av direktiv 2003/109/EG om varaktigt bosatta tredjelandsmedborgares ställning vilket antogs av Europeiska unionens råd den 25 november 2003. Ändringarna innebär bl.a. att en ny rättsfigur, ställning som varaktigt bosatt tredjelandsmedborgare införs i utlänningslagen.
