# Deklarationsombud m.m.

I lagrådsremissen föreslås en ny lag om deklarationsombud. En fysisk person som har fullmakt och registrerats som ombud föreslås få lämna skattedeklaration för sin huvudman om den lämnas i form av ett elektroniskt dokument. Dessutom föreslås att myndigheter ska få direktåtkomst till uppgifter om sig själva i beskattningsdatabasen. Slutligen föreslås att den som lämnar förenklad skattedeklaration ska ange betalningsmottagarens utländska skatteregistreringsnummer och medborgarskap om betalningsmottagaren är begränsat skattskyldig.
