# Reformerade beskattningsregler för ägare i fåmansföretag

Förslagen i lagrådsremissen innebär en satsning på fåmansföretagen på 1 miljard kronor:

\- Utbetalda löner i företaget skall ges ökad tyngd vid beräkningen av den inkomst som skall kapitalbeskattas hos ägaren. Fåmansföretag med många anställda och där ägaren tar ut en lön av viss storlek kommer i princip att undantas från de s.k. 3:12\-reglerna. Ägare av mindre företag kommer att kunna använda sig av en förenklingsregel som innebär att drygt 60 000 kronor alltid skall kunna tas ut som kapitalbeskattad inkomst. Skattesatsen på den kapitalbeskattade inkomsten sänks från 30 till 20 procent.

\- Den beräkning med en viss s.k. klyvningsränta som i dag bestämmer hur stor del av ett fåmansföretags inkomster som skall beskattas i inkomstslaget kapital höjs. Den del av en kapitalvinst som i dag delas upp i lika delar i inkomstslagen tjänst och kapital kommer i fortsättningen på samma sätt som utdelningsinkomster att beskattas i inkomstslaget tjänst upp till en viss nivå.

\- De s.k. lättnadsreglerna som innebär skattefrihet för viss utdelning och kapitalvinst på onoterade andelar avskaffas. I stället sänks skattesatsen till 25 procent.

Reglerna föreslås träda i kraft den 1 januari 2006\.
