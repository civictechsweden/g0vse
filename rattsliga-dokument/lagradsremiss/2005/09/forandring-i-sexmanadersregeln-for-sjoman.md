# Förändring i sexmånadersregeln för sjömän

I dag gynnas svenska redare i förhållande till utländska redare när det gäller inkomstbeskattningen. Anledningen är att den regel om skattefrihet som under vissa förutsättningar gäller för svenska sjömän endast gäller vid anställning hos svenska redare.

I lagrådsremissen föreslås därför att inkomst från anställning ombord hos en arbetsgivare som hör hemma inom Europeiska ekonomiska samarbetsområdet (EES) ska kvalificera för skattefrihet. Svenska sjömän kan därmed ta anställning hos alla redare som är etablerade inom EES utan att bli skattskyldiga för inkomsten.
