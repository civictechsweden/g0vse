# Försäljning av barn, barnprostitution och barnpornografi - Fakultativt protokoll till konventionen om barnets rättigheter

I lagrådsremissen föreslås att det i 7 kap. brottsbalken införs ett nytt brott \- otillbörlig påverkan vid adoption av barn. Även försök till sådant brott föreslås kriminaliseras.

Bakgrunden till förslaget är det fakultativa protokollet till konventionen om barnets rättigheter om försäljning av barn, barnprostitution och barnpornografi och de lagstiftningsåtgärder som bedöms nödvändiga för att Sverige skall kunna tillträda protokollet.

Regeringens bedömning är att svensk lagstiftning i huvudsak uppfyller åtagandena i protokollet. Lagändringar krävs dock i fråga om kriminalisering av och påföljder för mellanhänders otillbörliga framkallande av samtycke till adoption av barn.

Lagändringarna föreslås träda i kraft den 1 juli 2006\.
