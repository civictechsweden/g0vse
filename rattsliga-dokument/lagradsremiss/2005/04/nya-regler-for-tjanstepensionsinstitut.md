# Nya regler för tjänstepensionsinstitut

Lagrådsremissen innehåller förslag till ändringar som behövs för att genomföra EU:s så kallade tjänstepensionsdirektiv (2003/41/EG). Tjänstepension erbjuds ofta av arbetsgivaren som ett komplement till den allmänna statliga pensionen. De svenska tjänstepensionsinstitut som berörs av direktivet är så kallade tjänstepensionskassor och pensionsstiftelser.

Lagrådsremissen innehåller förslag om verksamhetsvillkor för instituten och om vilken information som kunderna ska få. Finansinspektionen föreslås bli tillsynsmyndighet. Lagändringarna föreslås träda i kraft den 1 januari 2006\.
