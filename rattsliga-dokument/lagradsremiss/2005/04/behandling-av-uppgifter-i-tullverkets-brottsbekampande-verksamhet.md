# Behandling av uppgifter i Tullverkets brottsbekämpande verksamhet

Förslagen i lagrådsremissen är en anpassning till den tekniska utvecklingen och de ökade kraven på effektivitet inom Tullverket. Ett av förslagen är att andra brottsbekämpande myndigheter i större utsträckning ska kunna få ha åtkomst till Tullverkets register. Det kommer att göra det lättare för myndigheterna att utbyta information och samarbeta i kampen mot brottsligheten.

Ett annat förslag är att Tullverket får bättre möjligheter än i dag att i den brottsbekämpande verksamheten använda sig av information om bl.a. importdeklarationer som finns tillgänglig i tulldatabasen. Tullverket får också ökade möjligheter att ingripa mot personer som misstänks för att systematiskt föra in mindre mängder narkotika eller alkohol för vidare försäljning i Sverige, s.k. myrtrafik.
Lagen föreslås gälla från och med den 1 december 2005\.
