# Koncessionsavgift på televisionens område m.m.

I lagrådsremissen föreslås att lagen (1992:72) om koncessionsavgift på televisionens och radions område ändras så att skyldigheten att betala koncessionsavgift för det programföretag som har ensamrätten att med analog sändningsteknik sända TV-program med reklam gäller oavsett om tillståndet avser hela landet eller inte.

Bakgrunden till förslaget är att konkurrenssituationen på TV-marknaden motiverar en fortsatt avgiftsskyldighet. I lagrådsremissen görs vidare den bedömningen att koncessionsavgiften bör reduceras. Regeringen avser att återkomma med förslag om från vilken tidpunkt och på vilket sätt reduceringen ska ske.

Slutligen föreslås att lagen om TV-avgift (1989:41) ändras på så sätt att avgiftsplikt ska gälla även för TV-mottagare som genom sin konstruktion inte kan ta emot markbundna sändningar.

Lagändringarna föreslås träda i kraft den 1 juli 2005.
