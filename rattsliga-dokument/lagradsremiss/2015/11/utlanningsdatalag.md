# Utlänningsdatalag

Regeringen föreslår en ny lag om behandling av personuppgifter i den verksamhet som Migrationsverket, Polismyndigheten och utlandsmyndigheterna bedriver enligt utlännings- och medborgarskapslagstiftningen.

Syftet med lagen är att ge myndigheterna möjlighet att behandla personuppgifter på ett ändamålsenligt och effektivt sätt och att skydda människor mot att deras personliga integritet kränks vid sådan behandling. En utgångspunkt är att skapa en teknikneutral lag som medger en flexibel tillämpning och som innehåller de bestämmelser som är av central betydelse för integritetsskyddet. I lagen finns bestämmelser om bland annat ändamålen med behandlingen, myndigheters direktåtkomst till Migrationsverkets uppgifter och de begränsningar som ska gälla för behandlingen av vissa uppgifter.

Den nya lagen föreslås träda i kraft den 1 april 2016.

[Pressmeddelande: Regeringen föreslår ny lag för behandling av personuppgifter i verksamhet enligt utlännings- och medborgarskapslagstiftningen](/pressmeddelanden/2015/11/regeringen-foreslar-ny-lag-for-behandling-av-personuppgifter-i-verksamhet-enligt-utlannings--och-medborgarskapslagstiftningen/)
