# Beskattning av utländska socialförsäkringspensioner

I lagrådsremissen föreslås att utländska socialförsäkringspensioner som motsvarar allmän ålderspension, efterlevandepension och premiepension till efterlevande enligt socialförsäkringsbalken ska omfattas av inkomstskattelagens definition av pension och beskattas på samma grund som motsvarande svenska ersättningar. Vidare föreslås att utländsk barnpension som motsvarar svensk barnpension ska undantas från beskattning i samma utsträckning som svensk barnpension.

Lagändringarna föreslås träda i kraft den 1 januari 2016\.
