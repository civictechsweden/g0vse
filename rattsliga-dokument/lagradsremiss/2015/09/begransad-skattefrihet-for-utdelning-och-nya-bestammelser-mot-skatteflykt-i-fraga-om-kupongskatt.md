# Begränsad skattefrihet för utdelning och nya bestämmelser mot skatteflykt i fråga om kupongskatt

I lagrådsremissen föreslås att en vinstutdelning från ett utländskt företagska tas upp till den del utdelningen får dras av i det företag som lämnarutdelningen. Detta gäller dock bara om utdelningen får dras av som ränta eller liknande i det företag som lämnar utdelningen. Vidare föreslås att det uttryckligen regleras att skatteflyktsregeln i kupongskattelagen, den s.k. bulvanregeln, även kan tillämpas när den utdelningsberättigade, under vissa förutsättningar, är undantagen från skattskyldighet.

I lagrådsremissen föreslås dessutom att förteckningen i
inkomstskattelagen över vilka associationsformer som avses i 24 kap.
16 § andra stycket 1 kompletteras med vissa associationsformer i Polen
och i Rumänien. Förslagen är föranledda av ändringar i rådets direktiv
2011/96/EU av den 30 november 2011 om ett gemensamt beskattningssystemför moderbolag och dotterbolag hemmahörande i olika medlemsstater. I lagrådsremissen föreslås slutligen att det ska bli möjligt att ansöka om förhandsbesked om kupongskatt.

De nya bestämmelserna föreslås träda i kraft den 1 januari 2016.

[Pressmeddelande: Nya regler för att motverka skatteflykt](/contentassets/84dce5dbd8f6450e9090b687a3bf640b/pressmeddelande/nya-regler-for-att-motverka-skatteflykt/ "Nya regler för att motverka skatteflykt")
