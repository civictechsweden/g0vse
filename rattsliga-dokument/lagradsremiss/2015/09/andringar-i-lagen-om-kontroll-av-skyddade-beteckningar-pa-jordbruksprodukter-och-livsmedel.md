# Ändringar i lagen om kontroll av skyddade beteckningar på jordbruksprodukter och livsmedel

I lagrådsremissen lämnas förslag till ändringar i lagen (2009:1424\) om kontroll av skyddade beteckningar på jordbruksprodukter och livsmedel. Lagen kompletterar ett antal EU\-förordningar om ursprungsbeteckningar, geografiska beteckningar, garanterade traditionella specialiteter och traditionella termer på jordbruks\- och livsmedelsområdet.


Ändringarna innebär att hänvisningar i lagen till upphävda EU\-förordningar ersätts med hänvisningar till nya EU\-förordningar. Vidare föreslås att lagens tillämpningsområde utvidgas till att omfatta en EU\-förordning om geografiska beteckningar för aromatiserade vinprodukter. Slutligen föreslås att vissa hänvisningar till upphävda EU\-förordningar i varumärkeslagen (2010:1877\) ersätts med hänvisningar till nya EU\-förordningar.

Lagändringarna föreslås träda i kraft den 1 januari 2016\.
