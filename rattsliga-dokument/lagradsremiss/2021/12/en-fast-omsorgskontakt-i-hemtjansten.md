# En fast omsorgskontakt i hemtjänsten

Regeringen föreslår nya bestämmelser i socialtjänstlagen. Bestämmelserna kräver att den som har hemtjänst ska erbjudas en fast omsorgskontakt. Detta om det inte är uppenbart att det inte behövs.

Den fasta omsorgskontakten ska tillgodose den enskildes behov av trygghet, kontinuitet, individanpassad omsorg och samordning när hemtjänstinsatser genomförs.

Regeringen föreslår att kravet träder i kraft den 1 juli 2022\. Regeringen föreslår också att det från den 1 juli 2023 ska krävas att den som utses till fast omsorgskontakt ska vara undersköterska.
