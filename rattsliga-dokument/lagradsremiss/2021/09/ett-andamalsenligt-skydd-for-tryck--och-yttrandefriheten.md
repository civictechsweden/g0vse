# Ett ändamålsenligt skydd för tryck- och yttrandefriheten

I lagrådsremissen föreslås ändringar i tryck­frihets­förordningen, yttrande­frihets­grund­lagen och lagen (1991:1559) med före­skrifter på tryck­frihets­förord­ningens och yttrande­frihets­grund­lagens områden.

Förslagen innebär bl.a. följande:

* Yttrande­frihets­grund­lagens territoriella tillämp­ningsområde utvidgas till att omfatta vissa satellit­sändningar av program som i dag anses utgå från utlandet men som har en mycket stark svensk anknyt­ning.
* Bestäm­melser införs i tryck­frihets­förord­ningen och yttrande­frihets­grund­lagen som ska möjlig­göra en tillämp­ning av skydds­lagens (2010:305) avbildnings­förbud på det grund­lags­skyddade området.
* Den s.k. webb­sändnings­regelns tillämp­nings­område begränsas till att avse sådana aktörer som har grund­lags­skydd enligt data­bas­regeln.
* Skyddet för den person­liga inte­griteten stärks genom att grundlags­skyddet för sök­tjänster som offentlig­gör person­uppgifter om lagöver­trädelser begränsas.
* Yttrande­frihets­grundlagen ändras för att möjlig­göra villkor för och gransk­ning av public service-företagens program­verksamhet på internet.
* Yttrande­frihets­grundlagens utrymme för krav på vidare­sändning av vissa program förtydligas och utvidgas.

Lagändringarna föreslås träda i kraft den 1 januari 2023.
