# Barn som bevittnar brott

Mer än 200 000 barn lever i hem där det före­kom­mer olika former av våld. Att utsät­tas för att bevittna brott inom familjen kan vara för­ödande för ett barn. Forsk­ningen visar att ett barn som bevittnar brott löper ökad risk för att drab­bas av fysisk och psykisk ohälsa på både kort och lång sikt.

För att stärka det straff­rättsliga skyddet för dessa barn före­slår därför regeringen att det införs ett nytt grad­indelat brott, barn­frids­brott, som innebär att det blir straff­bart att utsätta ett barn för att bevittna vissa brottsliga gärningar, såsom vålds\- och sexualbrott, i nära relation. Straffet föreslås vara fängelse i högst två år. Är brottet grovt döms för grovt barnfridsbrott till fängelse i lägst nio månader och högst fyra år. Det före­slås även en särskild straff­skala för ringa brott. Vidare före­slås att rätten till särskild brotts­skade­ersätt­ning för barn som bevittnar brott ersätts med en rätt till skade­stånd. För att stärka barnens ställ­ning generellt utvidgas även upp­draget för den som är sär­skild före­trädare för ett barn enligt lagen om särskild före­trädare för barn.

Lagändringarna föreslås träda i kraft den 1 juli 2021\.
