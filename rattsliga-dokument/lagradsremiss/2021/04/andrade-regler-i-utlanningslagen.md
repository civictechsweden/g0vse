# Ändrade regler i utlänningslagen

I lagrådsremissen före­slås ändringar i utlännings­lagen (2005:716) för att den svenska migra­tions­politiken ska vara lång­siktigt hållbar, med ett humant, rätts­säkert och effektivt regel­verk som inte väsent­ligen avviker från de i andra EU-länder.

Ändringarna innebär bl.a. att

* uppehålls­tillstånd som beviljas enligt utlännings­lagen för bl.a. skydds­behövande som huvud­regel ska vara tids­begrän­sade,
* permanent uppe­hålls­tillstånd tidigast ska kunna beviljas efter att utlän­ningen har haft tids­begrän­sat uppe­hålls­tillstånd i minst tre år och endast om vissa sär­skilda krav är upp­fyllda,
* skydds­kate­gorin övrigt skydds­behövande utmönst­ras ur utlännings­lagen,
* det ska vara möjligt att bevilja uppe­hålls­tillstånd på grund av anknyt­ning till en utlänning som har tids­begränsat uppe­hålls­tillstånd i vissa fall,
* försörj­nings­kravet som gäller som huvud­regel vid anhörig­invand­ring ska inne­fatta ett krav på att anknyt­nings­personen även kan försörja den anhörige, och
* en vuxen person som har vistats i Sverige med uppe­hålls­tillstånd och under den tiden fått en särskild anknyt­ning till Sverige ska kunna beviljas uppe­hålls­tillstånd om omstän­dig­heterna är särskilt ömmande.

I lagråds­remissen före­slås också att det ska införas en möjlig­het för vissa stats­lösa utlän­ningar som har fötts i Sverige och som har tids­begrän­sat uppe­hålls­till­stånd att bevil­jas svenskt med­borgar­skap.

Lagen (2016:752) om tillfälliga begräns­ningar av möjlig­heten att få uppe­hålls­till­stånd i Sverige (den tillfälliga lagen) upphör att gälla den 20 juli 2021. Därmed upphör begräns­ningarna av tillämp­ningen av särskilt och synner­ligen ömmande omstän­dig­heter som gällde under den till­fälliga lagen. I lagråds­remissen gör regeringen bedöm­ningen att barn fortsatt bör kunna bevil­jas uppe­hålls­tillstånd enligt bestäm­melsen om särskilt ömmande omstän­dig­heter.

Med anled­ning av förslagen i lagråds­remissen före­slås därtill följd­ändringar i vissa andra lagar.

Lagändringarna föreslås träda i kraft den 20 juli 2021.
