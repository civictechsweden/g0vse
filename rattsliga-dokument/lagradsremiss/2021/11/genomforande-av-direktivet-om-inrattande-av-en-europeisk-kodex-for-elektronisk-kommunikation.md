# Genomförande av direktivet om inrättande av en europeisk kodex för elektronisk kommunikation

I lagrådsremissen föreslås en ny lag som ersätter den nuvarande lagen om elektronisk kommunikation. Den nya lagen genomför EU:s direktiv om inrättande av en europeisk kodex för elektronisk kommunikation. I sak motsvarar den nya lagen i stora delar den hittillsvarande lagen med de ändringar och tillägg som föranleds av direktivet.

Bland nyheterna kan följande nämnas:

* Nummeroberoende interpersonella kommunikationstjänster omfattas av vissa regler i lagen.
* I ett harmoniserat frekvensutrymme får tillstånd att använda radiosändare beviljas för annan användning än den som följer av de harmoniserade villkoren.
* Regleringslättnader införs för företag med betydande inflytande på en marknad som endast bedriver grossistverksamhet och vid saminvesteringar i anläggning av nya optiska fibernät.
* Regleringsmyndigheten ges verktyg att mer precist skräddarsy det
  tillträde till fastighetsnätet som bäst åtgärdar ett identifierat konkurrensproblem på slutkundsnivå.
* Ett offentligt organ ska ge en operatör tillträde till byggnader m.m. förinstallation av trådlösa accesspunkter med kort räckvidd.
* Skyddet för slutanvändare stärks genom regler om bl.a. information
  som ska lämnas innan ett avtal ingås, byte av tillhandahållare av
  internetanslutningstjänster och paketerbjudanden.
* Sanktionsavgifter införs för vissa överträdelser av lagen.

De nya reglerna föreslås träda i kraft den 1 juni 2022.
