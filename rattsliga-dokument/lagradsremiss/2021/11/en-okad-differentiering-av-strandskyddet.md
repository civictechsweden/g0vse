# En ökad differentiering av strandskyddet

I denna lagrådsremiss lämnas lagförslag som ökar differentieringen av strandskyddet så att olika områdens varierande skyddsbehov får genomslag och det skapas bättre förutsättningar för bostäder och näringsverksamheter, främst för småföretagare, besöksnäring och gröna näringar, i områden med lågt bebyggelsetryck.

Det lokala inflytandet ökar genom förslagen och det blir betydligt enklare att bygga strandnära i gles\- och landsbygd och i små tätorter.

Det föreslås att lättnader i strandskyddet ska gälla i så kallade strandnära utvecklingsområden. Strandskyddsområdet vid små sjöar och smala vattendrag upphävs. I stället säkerställs fri passage. Regeringen föreslås också kunna meddela föreskrifter om att strandskydd inte ska gälla vid sjöar eller vattendrag som har anlagts eller restaurerats för vissa syften, bland annat för att genomföra klimatanpassningsåtgärder.

Det föreslås att strandskyddet ska stärkas och förtydligas i områden av särskild betydelse för djur\- och växtlivet och i områden där bebyggelsetrycket är högt eller efterfrågan på mark för fritidshusbebyggelse är mycket stor.

Ändringarna föreslås i huvudsak träda i kraft den 1 juli 2022\.
