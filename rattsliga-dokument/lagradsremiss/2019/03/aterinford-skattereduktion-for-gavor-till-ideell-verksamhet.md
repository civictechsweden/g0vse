# Återinförd skattereduktion för gåvor till ideell verksamhet

I enlighet med tillkännagivandet i Moderaternas och Kristdemokraternas budgetreservation har regeringen beslutat om en lagrådsremiss med förslag om att återinföra skattereduktionen för gåvor till ideell verksamhet. Det föreslås även att ansöknings- och årsavgifterna tas bort för organisationer som ansöker om respektive godkänns som gåvomottagare. Den återinförda skattereduktionen föreslås träda i kraft 1 juli 2019.
