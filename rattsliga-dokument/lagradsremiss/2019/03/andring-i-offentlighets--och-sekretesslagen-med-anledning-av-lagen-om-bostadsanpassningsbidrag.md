# Ändring i offentlighets- och sekretesslagen med anledning av lagen om bostadsanpassningsbidrag

Efter att lagen om bostadsanpassningsbidrag trätt i kraft uppmärksammades att man behövde förtydliga en bestämmelse i offentlighets\- och sekretesslagen om sekretess i ärenden om bostadsanpassningsbidrag.

I rättsdokumentet föreslår regeringen att:

* offentlighets\- och sekretesslagen ändras när det gäller sekretess i ärenden om bidrag enligt lagen om bostadsanpassningsbidrag
* sekretess förtydligas i ärenden om bidrag till reparationer. Det införs sekretess i ärenden om bidrag till besiktning och annat underhåll än reparation
* sekretessen ska gälla för uppgift om en enskilds personliga förhållanden, om det kan antas att den enskilde eller någon närstående till denne lider betydande men om uppgiften röjs
* sekretessen för uppgift i en allmän handling ska gälla i högst sjuttio år. Därutöver föreslås vissa ändringar av rättelsekaraktär.


Ändringarna föreslås träda i kraft den 1 juli 2019\.
