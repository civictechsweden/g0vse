# Barnpornografibrottet och preskription av brott  mot barn

Regeringen föreslår att det straffrättsliga skyddet för barn stärks.

Följande förslag till lagändringar lämnas:

* Minimistraffet för grovt barnpornografibrott höjs från fängelse i sex månader till fängelse i ett år.
* Den som skildrar ett barn i pornografisk bild ska kunna straffas för barnpornografibrott även om han eller hon inte haft uppsåt till men varit oaktsam beträffande omständigheten att den som skildras är under 18 år.
* Preskription avskaffas för våldtäktsbrott och vissa andra allvarliga brott som begåtts mot barn.

Lagändringarna föreslås träda i kraft den 1 april 2020. Den ändring som avser avskaffande av preskription föreslås gälla också för brott som begåtts före tidpunkten för lagens ikraftträdande men som då inte hade preskriberats.
