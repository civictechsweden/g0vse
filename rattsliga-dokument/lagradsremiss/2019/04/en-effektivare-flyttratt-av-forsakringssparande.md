# En effektivare flytträtt av försäkringssparande

I lagrådsremissen föreslås lagändringar som syftar till att effektivisera
möjligheterna att återköpa och överföra (flytta) livförsäkringar.

I syfte att effektivisera den lagstadgade flytträtten föreslås tydligare
regler i försäkringsrörelselagen om vilka kostnader försäkringsföretag ska få beakta när de fastställer avgifter vid återköp och flytt. Det förtydligas att avgiften får avse försäkringsföretagets direkta kostnader för den administrativa hanteringen av återköp eller flyttar, beräknade för försäkringar av samma slag.

Lagändringarna föreslås träda i kraft den 1 januari 2020\.
