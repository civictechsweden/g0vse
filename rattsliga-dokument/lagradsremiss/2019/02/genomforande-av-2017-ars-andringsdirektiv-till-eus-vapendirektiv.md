# Genomförande av 2017 års ändringsdirektiv till EU:s vapendirektiv

Regeringen föreslår de lagändringar som krävs för att genomföra 2017 års ändringsdirektiv till EU:s vapendirektiv.

Den svenska regleringen av skjutvapen och ammunition håller en internationellt sett hög skyddsnivå och uppfyller i många avseenden redan de krav som ställs i ändringsdirektivet. Det är dock nödvändigt att genomföra vissa ändringar i främst vapenlagstiftningen, men även i krigsmateriellagstiftningen och lagen om brandfarliga och explosiva varor. Förslagen innebär bl.a. att kraven på märkning och registrering utökas, att vapenmäklarverksamhet regleras på samma sätt som vapenhandlarverksamhet, att löstagbara magasin av en viss storlek regleras i vapenlagen och att innehavstillstånd för vissa vapen som huvudregel ska tidsbegränsas.

Lagändringarna föreslås träda i kraft den 1 augusti 2019\.

[Pressmeddelande: Genomförande av 2017 års ändringsdirektiv till EU:s vapendirektiv](/pressmeddelanden/2019/02/genomforande-av-2017-ars-andringsdirektiv-till-eus-vapendirektiv/)
