# Schablonbeskattat investeringssparkonto och ändrad beskattning av kapitalförsäkring

I lagrådsremissen lämnas förslag om en ny schablonbeskattad sparform, som benämns investeringssparkonto. Syftet med investeringssparkontot är att ge fysiska personer möjlighet att på ett enkelt sätt spara i finansiella instrument. Tillgångar som förvaras på kontot ska schablonbeskattas och kontoinnehavaren slipper därför redovisa varje kapitalvinst eller kapitalförlust i deklarationen. I lagrådsremissen lämnas även förslag om en ändrad beskattning av kapitalförsäkring. Förslagen innebär förändringar av beskattningen av kapitalförsäkring när det gäller beräkning av kapitalunderlag och skatteunderlag som i stort överensstämmer med vad som föreslås gälla för investeringssparkonto.

Lagförslagen föreslås träda i kraft den 1 januari 2012\.
