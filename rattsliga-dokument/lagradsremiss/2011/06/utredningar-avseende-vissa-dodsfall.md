# Utredningar avseende vissa dödsfall

Regeringen har lämnat en lagrådsremiss om utredningar avseende vissa dödsfall till lagrådet.

Förslagen innebär att regeringen utvidgar det utredningssystem som i dag redan finns för barn som avlidit med anledning av brott, till att avse även fall när kvinnor och män avlidit med anledning av brott av närstående. Den befintliga lagen utvidgas och byter namn. De ändringar som föreslås får inga konsekvenser för nuvarande utredningsverksamhet som avser barn.

Utredningssystemet syftar till att utifrån ett helhetsperspektiv försöka förstå orsakerna till att denna typ av brott kan ske och att identifiera brister i samhället på ett övergripande plan. Den kunskap som tas fram ska ligga till grund för åtgärder som förebygger att kvinnor och män utsätts för våld eller andra övergrepp av närstående.

Lagförslaget föreslås träda i kraft den 1 januari 2012. Socialstyrelsen, som idag redan ansvarar för utredningar avseende barn, föreslås få ansvar för att bedriva denna del av utredningsverksamheten.
