# Genomförande av det nya EU-direktivet om bistånd med indrivning

I denna lagrådsremiss lämnas förslag till den lagstiftning som krävs för att genomföra rådets direktiv om ömsesidigt bistånd för indrivning av fordringar som avser skatter, avgifter och andra åtgärder. Huvuddelen av bestämmelserna föreslås placeras i en särskild lag om bistånd med indrivning inom Europeiska unionen. Det föreslås också ändringar i bl.a. lagen om ömsesidig handräckning i skatteärenden, samt att lagen om uttagande av utländsk tull, annan skatt, avgift eller pålaga ska upphöra att gälla.
