# Utvidgade möjligheter till återbetalning av vägavgift

I lagrådsremissen föreslås att bestämmelsen om att vägavgift endast återbetalas med belopp motsvarande återstående hela månader av den tidsperiod för vilken avgiften har betalats, ska slopas. Istället föreslås att vägavgiften återbetalas med belopp motsvarande den del av avgiften som belöper på antalet återstående dagar av den tidsperiod för vilka avgift har betalats. Nuvarande begränsning att endast årliga avgifter kan återbetalas föreslås också slopas. Ikraftträdandet av ändringarna föreslås ske den dag regeringen bestämmer.
