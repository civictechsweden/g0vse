# Bättre möjligheter att utreda brott av unga lagöverträdare och några andra processrättsliga frågor

I lagrådsremissen föreslås ändringar i lag för att skapa bättre möjligheter att utreda brott av unga lagöverträdare och några andra processrättsliga frågor.

En nyckel i det brottsbekämpande arbetet är att tidigt fånga upp unga
personer som är på väg mot en kriminell livsstil och ge dem adekvat stöd.
Den allvarliga brottsligheten tränger allt lägre ner i åldrarna och barn intar
i dag centrala roller i den riskbetonade organiserade brottsligheten. Den
utvecklingen måste vändas och barnen skyddas från att utnyttjas och involveras i kriminalitet. Att kontinuerligt arbeta med brottsförebyggande
insatser är därför centralt. Både ur ett samhälls- och ett brottsofferperspektiv
är det dessutom angeläget att brott kan utredas på ett effektivt sätt, oavsett hur gammal gärningspersonen är. Det finns därför behov av effektivare verktyg för att utreda brott som begås av unga lagöverträdare.

Regeringen föreslår bland annat följande:

* Fler tvångsmedel ska få användas mot barn som inte uppnått straffbar
  ålder.
* Tvångsmedlen beslag, husrannsakan och kroppsvisitation ska få användas.
  mot barn som inte uppnått straffbar ålder i fler fall.
* Biometriska underlag ska få tas upp från barn i fler fall.
* Tidsgränsen för häktning av misstänkta under 18 år ska förlängas till
  fem månader.

Regeringen föreslår även att det ska införas ett tvångsmedel för kvarhållande av en grupp av personer och en särskild reglering för tvångsmedel i en förundersökning som återupptas för att utreda om det finns grund för resning.

Lagändringarna föreslås träda i kraft den 1 juli 2026.
