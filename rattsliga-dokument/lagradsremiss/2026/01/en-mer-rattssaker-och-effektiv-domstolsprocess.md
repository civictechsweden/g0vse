# En mer rättssäker och effektiv domstolsprocess

I lagrådsremissen lämnas förslag som syftar till att stärka rättssäkerheten, öka effektiviteten i domstolsprocessen och minska påfrestningen för brottsoffer och vittnen.

Regeringen föreslår bland annat följande:

* Berättelser som lämnats vid tidiga förhör och vittnesattester ska få
  läggas fram som bevis i en rättegång i brottmål i större utsträckning än
  i dag.
* De så kallade tilltrosbestämmelserna i hovrätt och Högsta domstolen
  ska upphävas.
* En ny sekretessbestämmelse till skydd för uppgifter om tvångsmedel
  hos Domstolsverket ska införas.

Lagändringarna föreslås träda i kraft den 1 juli 2026.
