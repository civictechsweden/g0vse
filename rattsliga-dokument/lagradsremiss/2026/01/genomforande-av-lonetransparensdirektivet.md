# Genomförande av lönetransparensdirektivet

I lagrådsremissen föreslår regeringen de ändringar i diskrimineringslagen (2008:567) som behövs för att genomföra det så kallade lönetransparensdirektivet.

Förslagen innebär bland annat att arbetsgivaren ska informera arbetssökande om ingångslön eller ingångslöneintervall. Det föreslås även att arbetsgivaren ska lämna information till arbetstagaren om lön och om genomsnittlig lön för kvinnor och män som tillämpas på andra arbetstagare hos arbetsgivaren som utför lika eller likvärdigt arbete. Vissa arbetsgivare föreslås vara skyldiga att genomföra en skriftlig lönekartläggning med uppgift om bland annat genomsnittlig lön för kvinnor och män som utför arbete som är att betrakta som lika eller likvärdigt. Det föreslås också att vissa arbetsgivare återkommande ska lämna en lönerapport till Diskrimineringsombudsmannen. Vidare föreslås ändringar i fråga om vissa processuella bestämmelser.

Därutöver föreslås en ändring i offentlighets-och sekretesslagen (2009:400).

Lagändringarna föreslås träda i kraft den 1 juli 2026.
