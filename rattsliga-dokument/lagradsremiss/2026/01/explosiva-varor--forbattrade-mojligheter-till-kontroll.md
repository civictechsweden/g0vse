# Explosiva varor – förbättrade möjligheter till kontroll

De senaste åren har antalet sprängdåd i samhället ökat kraftigt. Personer i kriminella miljöer använder allt oftare sprängmedel på offentliga platser, på andra platser där allmänheten vistas och direkt mot enskilda personers bostäder som en del av kriminella uppgörelser. Sprängdåden utförs ofta av personer inom den organiserade brottsligheten och inte sällan används legala sprängmedel som kommit i orätta händer. Det är av största vikt att motverka denna utveckling och förhindra att kriminella har tillgång till explosiva varor.

I lagrådsremissen föreslår regeringen därför följande:

* En tillståndspliktig verksamhet ska snarast anmäla till tillståndsmyndigheten
  om en deltagare, föreståndare eller person med
  betydande inflytande inte längre deltar i, förestår eller har ett sådant
  inflytande över verksamheten.
* Polismyndigheten ska kunna överklaga beslut om att bevilja tillstånd
  till brandfarliga och explosiva varor samt beslut om att godkänna
  föreståndare och deltagare i verksamhet med explosiva varor.

Lagändringarna föreslås träda i kraft den 1 juli 2026.
