# En statlig e-legitimation

I lagrådsremissen föreslås en ny lag om statlig e-legitimation och elektronisk identifiering. En statlig e-legitimation ska kunna ges till personer med svenskt medborgarskap, utlänningar som är folkbokförda i Sverige och personer som har ett s.k. immunitetsnummer och som omfattas av lagen (1976:661) om immunitet och privilegier i vissa fall.

För att få en statlig e-legitimation krävs det att sökanden har fyllt eller innevarande kalenderår ska fylla nio år. Förslaget syftar till att säkra samhällets tillgång till elektronisk identifiering och uppfylla kraven i EU:s förordning om elektronisk identifiering.

Den nya lagen och övriga lagändringar föreslås träda i kraft den 1 december 2026.
