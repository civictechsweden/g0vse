# Folkbokföring av personer med anknytning till internationella organ

I lagrådsremissen lämnas förslag som innebär att personer som är anställda vid internationella organ i Sverige och deras familjemedlemmar ska folkbokföras, om de anställda åtnjuter immunitet och privilegier enbart i tjänsten. Det fåtal anställda som har sådan omfattande rätt till immunitet och privilegier som tillkommer diplomatiska företrädare ska alltjämt undantas från folkbokföring.

Lagändringen föreslås träda i kraft den 1 januari 2011\.
