# Vissa tekniska mervärdesskattefrågor

Lagrådsremissen innehåller i första hand förslag som genomför ett EU-direktiv (2009/162/EU), men även vissa andra förslag. Förslagen förtydligar bland annat reglerna om i vilka fall försäljningar av gas och el ska anses omsatta i Sverige och därför beskattas här. Dessa regler görs också tillämpliga på försäljningar av värme och kyla.

Ytterligare förtydliganden görs i regelverket som styr internationella organisationers skattefria inköp av varor och tjänster. Vidare införs en begränsning av avdragsrätten när det gäller fastigheter som används i verksamheten och privat. Dessutom justeras vissa importregler avseende undantag från skatteplikt och omsättningsland. Slutligen förtydligas tidpunkten för när uppgifter ska rapporteras i en periodisk sammanställning.

Reglerna föreslås träda i kraft den 1 januari 2011.
