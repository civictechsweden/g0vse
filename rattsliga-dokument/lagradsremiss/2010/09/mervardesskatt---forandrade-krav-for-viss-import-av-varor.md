# Mervärdesskatt - förändrade krav för viss import av varor

I lagrådsremissen föreslås ändrade bestämmelser avseende undantaget från skatteplikt när det gäller mervärdesskatt vid viss import av varor där varorna efter importen omsätts eller överförs till ett annat EU\-land. Genom bestämmelserna införs krav i mervärdesskattelagen på att importören vid importtillfället ska ange två registreringsnummer till mervärdesskatt för att denna typ av import av varor ska vara undantagen från skatteplikt. Vidare ska importören, om Tullverket begär det, inkomma med bevisning för att varorna är avsedda att transporteras eller sändas från Sverige till ett annat EU\-land.

De nya bestämmelserna är föranledda av ett nytt EU\-direktiv. Bestämmelserna föreslås träda i kraft den 1 januari 2011\.
