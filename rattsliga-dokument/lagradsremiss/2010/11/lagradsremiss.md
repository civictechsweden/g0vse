# Ny lag om europeiska företagsråd

Lagrådsremissen innehåller förslag till genomförande av Europaparlamentets och rådets direktiv 2009/38/EG av den 6 maj 2009 om inrättande av ett europeiskt företagsråd eller ett förfarande i gemenskapsföretag och grupper av gemenskapsföretag för information till och samråd med arbetstagare.

Lagen om europeiska företagsråd föreslås ersättas av en ny lag, som innehåller vissa nya bestämmelser.

I den nya lagen föreslås bland annat:

* förtydligande av begreppen gränsöverskridande fråga, information och samråd
* nya bestämmelser som gäller förhandlingen om inrättandet av ett företagsråd eller annat samrådsförfarande
* gemenskapsföretaget/det kontrollerande företaget i företagsgruppen får ansvar för att ge arbetstagarrepresentanterna utbildning

Den nya lagen föreslås träda i kraft den 6 juni 2011.
