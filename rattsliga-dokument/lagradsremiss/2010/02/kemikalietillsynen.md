# Kemikalietillsynen

I lagrådsremissen föreslår regeringen ändrade tillsynsbestämmelser i 26 kap. miljöbalken. Förslagen, som syftar till att skapa förutsättningar för en mer ändamålsenlig och effektivare organisation för kemikalietillsynen, innebär i huvudsak följande. Det kommunala ansvaret att utöva tillsyn över hanteringen av kemiska produkter som följer direkt av lagen tas bort. Kommunernas kemikalietillsyn regleras i stället på förordningsnivå. Alla bestämmelser i miljöbalkens tillsynskapitel, dvs. även de om egenkontroll och miljörapport, ska gälla vid tillsyn över att EU\-förordningar inom miljöbalkens tillämpningsområde följs. Regeringen eller den myndighet som regeringen bestämmer får meddela föreskrifter om skyldighet att lämna varuprov. Om det finns särskilda skäl, ska den som lämnat varuprovet ha rätt till ersättning. Dessutom ska den som lämnat varuprovet inte behöva ersätta myndighetens kostnader för provtagning och undersökning av prover om det finns särskilda skäl för det. Arbetsmiljöverket och Transportstyrelsen får ett utökat ansvar för tillsynen över EU:s kemikalieregistreringsförordning.

I lagrådsremissen föreslås även ändringar i miljöbalkens regler om kemiska produkter (14 kap.) och straff (29 kap.) med anledning av dels en ny EU\-örordning om klassificering och märkning av kemikalier, dels att vissa regler om utsläppande på marknaden och användning av kemiska produkter och varor har förts över från ett EU\-irektiv till EU:s kemikalieregistreringsförordning.
