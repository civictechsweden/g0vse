# En förebyggande socialtjänstlag – för ökade rättigheter, skyldigheter och möjligheter

I lagrådsremissen föreslås att en ny socialtjänstlag ska ersätta den
nuvarande socialtjänstlagen. Förslagen syftar till att skapa en långsiktigt
hållbar, mer förebyggande och kunskapsbaserad socialtjänst.

Det nya lagförslaget innebär bland annat att:

* Socialtjänsten ska arbeta mer förebyggande och fånga upp behov innan de blivit för stora.
* Socialtjänsten ska vara lättare att nå och få hjälp ifrån när det behövs.
* Socialtjänsten ska kunna erbjuda insatser snabbare genom att fler insatser kommer kunna undantas från individuell behovsprövning - detta för att insatserna ska komma tillräckligt snabbt, när behovet är som störst.
* Socialtjänstens verksamhet ska ligga i linje med vetenskap och beprövad erfarenhet och kontinuerligt följas upp och utvecklas.
