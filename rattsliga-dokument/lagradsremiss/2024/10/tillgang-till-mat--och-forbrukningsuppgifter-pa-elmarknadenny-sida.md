# Tillgång till mät- och förbrukningsuppgifter på elmarknaden

I lagrådsremissen föreslås ändringar i ellagen som syftar till att komplettera kommissionens genomförandeförordning om krav på driftskompatibilitet och icke-diskriminerande och transparenta förfaranden för tillgång till mät- och förbrukningsuppgifter.

Det föreslås att nätföretag ska pekas ut som ansvariga för att fullgöra de uppgifter och skyldigheter som följer av genomförandeförordningen. Nätföretag ska debitera en s.k. berättigad part vissa kostnader som uppstår i samband med att parten ges tillgång till uppgifter. Tvister om kostnaderna ska kunna prövas av nätmyndigheten. Det föreslås också att regeringen eller den myndighet som regeringen bestämmer ska få meddela före-skrifter som kompletterar genomförandeförordningen.

Lagändringarna föreslås träda i kraft den 5 januari 2025.
