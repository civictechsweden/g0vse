# Åtgärder mot missbruk av alternativa betalningssystem

I lagrådsremissen föreslås att valutaväxling, betaltjänster och utgivning av elektroniska pengar ska omfattas av tillståndsplikt i stället för registreringsplikt.

Myndigheterna i samordningsfunktionen för åtgärder mot penningtvätt och finansiering av terrorism har i den nationella riskbedömningen för 2022 behandlat riskerna för att alternativa betalningssystem utnyttjas för penningtvätt och finansiering av terrorism (Hawala: Värdeöverföringar i alternativa betalningssystem). I riskbedömningen föreslås att registreringsplikten för fysiska och juridiska personer som bedriver verksamhet i form av penningöverföringar och valutaväxling ska ersättas av tillståndsplikt.

Mot bakgrund av att valutaväxlare och registrerade betaltjänstleverantörer såsom penningöverförare bedöms ha en central funktion vid kriminella nätverks återinvesteringar i kriminell verksamhet och tvätt av brottsvinster föreslås i lagrådsremissen att valutaväxling, betaltjänster och utgivning av elektroniska pengar ska omfattas av tillståndsplikt i stället för registreringsplikt. Från förslaget undantas fysiska och juridiska personer som tillhandahåller betaltjänster i form av kontoinformationstjänster.

För att anpassa svensk rätt till unionsrätten föreslås dessutom att registrerade betaltjänstleverantörer som tillhandahåller kontoinformationstjänster ska omfattas av penningtvättslagen.

Lagändringarna föreslås träda i kraft den 1 juli 2025\.
