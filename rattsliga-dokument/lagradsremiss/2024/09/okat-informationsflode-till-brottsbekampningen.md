# Ökat informationsflöde till brottsbekämpningen

Brottsutvecklingen i Sverige är exceptionell och läget är allvarligt. För att trycka tillbaka brottsligheten krävs att myndigheter och andra aktörer kan lämna uppgifter till de brottsbekämpande myndigheterna på ett effektivt och ändamålsenligt sätt. Dagens sekretessreglering är dock utformad på ett sätt som hindrar ett sådant uppgiftslämnande.

Regeringen föreslår därför att det ska införas en ny lag som ger ett antal statliga myndigheter samt kommuner, regioner och skolor en skyldighet att både på begäran och på eget initiativ lämna uppgifter till Polismyndigheten och övriga brottsbekämpande myndigheter. Regeringen föreslår också ändringar i bl.a. offentlighets\- och sekretesslagen som innebär en utökad möjlighet för socialtjänsten och hälso\- och sjukvården att trots sekretess lämna uppgifter som behövs i brottsbekämpningen.

Lagändringarna föreslås träda i kraft den 1 januari 2025\.
