# Utökade skyldigheter att lämna uppgifter till Utbetalningsmyndigheten

I lagrådsremissen föreslås att de uppgiftsskyldigheter som regleras i lagen (2023:456\) om skyldighet att lämna uppgifter till Utbetalningsmyndigheten ska kompletteras i vissa avseenden för att Utbetalningsmyndigheten ska kunna utföra sin verksamhet med bland annat dataanalyser och urval samt granskningar på ett ändamålsenligt och effektivt sätt.

I lagrådsremissen föreslås även att Utbetalningsmyndigheten ska få tillgång till det så kallade konto\- och värdefackssystemet för att på ett effektivare sätt kunna hämta in de uppgifter om fysiska eller juridiska personers förhållande till kreditinstitut som myndigheten har rätt att ta del av.

Lagändringarna föreslås träda i kraft den 1 mars 2025\.
