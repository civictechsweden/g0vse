# Kompletterande bestämmelser till EU:s förordning om användning av förnybara och koldioxidsnåla bränslen för sjötransport

I lagrådsremissen föreslås en ny lag om användning av förnybara och
koldioxidsnåla bränslen för sjötransport. Lagen innehåller kompletterande
bestämmelser till EU:s förordning om användning av förnybara och
koldioxidsnåla bränslen för sjötransport.

I lagen anges vilka rederier som ska kunna bli föremål för en svensk myndighets beslut om att påföra straffavgift enligt EU-förordningen.

Lagförslaget innebär också att regeringen får meddela föreskrifter om sanktionsavgifter för sådana överträdelser av EU-förordningen som inte kan leda till straffavgift.

I lagen anges också vilka befogenheter tillsynsmyndigheten har vid tillsyn.

Lagen föreslås träda i kraft den 1 mars 2025.
