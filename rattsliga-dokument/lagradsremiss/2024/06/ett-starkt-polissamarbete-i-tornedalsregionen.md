# Ett starkt polissamarbete i Tornedalsregionen

Regeringen föreslår lagändringar som innebär ett fördjupat operativt polissamarbete i Tornedalsregionen.

Förslagen bygger på ett avtal mellan Sverige och Finland och innebär att finska polismän ska få utföra brådskande polisiära uppgifter på svenskt territorium i gränsområdet. I lagrådsremissen föreslås också bestämmelser som möjliggör att finska tjänstevapen förs in i landet och som reglerar de finska polismännens befogenheter.

Lagändringarna föreslås träda i kraft den dag som regeringen bestämmer.
