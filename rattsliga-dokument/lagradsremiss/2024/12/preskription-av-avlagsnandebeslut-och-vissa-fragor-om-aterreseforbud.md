# Preskription av avlägsnandebeslut och vissa frågor om återreseförbud

I lagrådsremissen föreslår regeringen lagändringar som bland annat syftar till att fler personer som har fått ett beslut om avlägsnande ska återvända till sitt hemland.

Det föreslås bland annat

* att ett beslut om avlägsnande ska gälla i fem år från det att utlänningen har lämnat landet, eller längre om det finns ett återreseförbud som löper
* en möjlighet att meddela längre återreseförbud än i dag om en utlänning inte har lämnat landet när tidsfristen för frivillig avresa har löpt ut
* en bestämmelse som tydliggör att återreseförbud ska börja löpa den dag utlänningen lämnar medlemsstaternas territorium eller, om personen ska verkställas till en medlemsstat, den dag utlänningen lämnar Sverige
* att systemet med s.k. spårbyte ska avskaffas, dvs. möjligheten att ansöka om uppehållstillstånd för arbete inifrån landet efter avslag på asylansökan.

Lagändringarna föreslås träda i kraft den 1 april 2025.
