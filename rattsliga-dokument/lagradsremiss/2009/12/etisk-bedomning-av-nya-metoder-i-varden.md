# Etisk bedömning av nya metoder i vården

I lagrådsremissen föreslår regeringen att en ny lagparagraf införs i hälso\- och sjukvårdslagen. Innan en ny diagnos\- eller behandlingsmetod som kan ha betydelse för människovärde eller integritet börjar tillämpas i sjukvården, ska vårdgivaren se till att metoden har bedömts från individ\- och samhällsetiska aspekter. Regeringen anser att Socialstyrelsen genom allmänna råd bör ge vägledning i hur den etiska bedömningen ska göras. Varje vårdgivare bör själv ansvara för att upprätta en organisation för arbetet. I de fall vårdgivarna bedömer att en diagnos\- eller behandlingsmetod är tveksam ur etisk synpunkt, bör Statens medicinsk\-etiska råd (SMER) ha huvudansvaret på nationell nivå för att göra en djupare etisk analys. Ändringen föreslås träda i kraft den 1 juli 2010\.
