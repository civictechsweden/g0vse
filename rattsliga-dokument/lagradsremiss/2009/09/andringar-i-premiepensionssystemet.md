# Ändringar i premiepensionssystemet

Regeringen föreslår flera förändringar i premiepensionssystemet som ska förenkla för spararna och ge ökad valfrihet och rättvisa. Bland annat ska det tidigare statliga icke\-valsalternativet ges en generationsprofil och bli fritt valbart. Spararna i det statliga alternativet får därmed möjlighet att själva välja riskprofil. Vidare föreslås att den blivande Pensionsmyndigheten ges möjlighet att ta ut avgifter vid fondbyten.
