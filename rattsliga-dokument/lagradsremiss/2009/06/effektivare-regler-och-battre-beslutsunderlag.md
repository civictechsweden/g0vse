# Effektivare regler och bättre beslutsunderlag

Lagrådsremissen innehåller förslag till ändringar i lagen (1997:239\) om arbetslöshetskassor.

* En arbetslöshetskassa ska, på begäran av Statistiska centralbyrån (SCB), lämna de uppgifter om medlemskap och om medlemmars ersättning, till SCB som myndigheten behöver för att framställa statistik. Detta föreslås för att SCB ska kunna fullgöra sitt uppdrag från regeringen att kartlägga och analysera arbetsmarknaden.
* En kassaföreståndare föreslås få vara kassaföreståndare i mer än en arbetslöshetskassa.
* En arbetslöshetskassas styrelse föreslås kunna uppdra åt kassaföreståndaren att fatta beslut i ärenden om uteslutning av en medlem och om frånkännande (avstängning) av arbetslöshetsersättning.
* En tidsgräns om tolv månader föreslås för korrigeringar av en arbetslöshetskassas avgifter till staten.

Lagförslagen föreslås träda i kraft den 1 januari 2010\.
