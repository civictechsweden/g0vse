# Säljstödjande finansiering

I lagrådsremissen föreslås att det införs ett ytterligare undantag från tillståndsplikt i lagen (2004:297\) om bank\- och finansieringsrörelse. Undantaget avser s.k. säljstödjande finansiering. Undantaget innebär att ett företag inte driver tillståndspliktig finansieringsrörelse om det tillhandahåller finansiering i samband med avsättning av tjänster som erbjuds eller varor som framställs eller säljs av ett annat företag i samma koncern eller motsvarande utländska företagsgrupp. Det gäller dock bara under förutsättning att koncernen eller företagsgruppen inte har som huvudsakligt ändamål att driva finansiell verksamhet och att företaget som tillhandahåller finansieringen lånar upp medel från allmänheten bara genom att ge ut överlåtbara värdepapper med en löptid på minst ett år.
