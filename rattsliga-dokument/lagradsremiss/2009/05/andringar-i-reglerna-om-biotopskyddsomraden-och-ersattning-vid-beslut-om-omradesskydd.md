# Ändringar i reglerna om biotopskyddsområden och ersättning vid beslut om områdesskydd

I denna remiss föreslås ändringar i reglerna om biotopskyddsområden och om den ersättning som fastighetsägare och innehavare av särskild rätt till fastigheter kan ha rätt till vid beslut om områdesskydd enligt 7 kap. miljöbalken m.m.

Förslaget innebär att även en kommun får besluta om bildande av vissa typer av biotopskyddsområden och att möjligheterna att besluta om dis\-pens från det förbud som gäller inom ett biotopskyddsområde utökas.

Det föreslås vidare att något toleransavdrag inte längre ska göras enligt 31 kap. 6 § miljöbalken vid bestämmande av ersättning på grund av beslut om bl.a. bildande av naturreservat och biotopskyddsområden. Förslaget innebär ökad ersättning till fastighetsägare och innehavare av särskild rätt till fastigheter. Förslagets huvudsakliga syfte är att bidra till uppfyllelsen av miljökvalitetsmålet Levande skogar m.fl. miljömål.

En ändring föreslås också i 19 § skogsvårdslagen (1979:429\) som innebär att toleransavdraget avskaffas även vid bestämmande av ersättning på grund av beslut som rör avverkning i fjällnära skog.

Ändringarna föreslås träda i kraft den 1 januari 2010\.
