# Skyddade beteckningar på jordbruksprodukter och livsmedel

I lagrådsremissen lämnas förslag till en ny lag om skyddade beteckningar på jordbruksprodukter och livsmedel som ska ersätta den nu gällande lagen om skydd för beteckningar på jordbruksprodukter och livsmedel med mera. Lagen föreslås komplettera ett antal EG-förordningar som innehåller bestämmelser om geografiska beteckningar, ursprungsbeteckningar, traditionella uttryck och garanterade traditionella specialiteter. Den nya lagen föreslås vidare utvidgas till att omfatta även skyddade beteckningar för vin och spritdrycker.

Den nya lagen föreslås träda i kraft den 1 januari 2010.
