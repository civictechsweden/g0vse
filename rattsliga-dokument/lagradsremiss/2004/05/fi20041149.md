# Stämpelskatt i samband med företagsinteckning

Lagen om företagsinteckning trädde i kraft den 1 januari 2004 (2003:528). Stämpelskattelagen borde därför ha ändrats vid årsskiftet 2003/2004. Så skedde emellertid inte vilket fått till följd att stämpelskatt på företagsinteckningar inte kunnat tas ut mellan den 1 januari och 5 mars 2004.
Ändringen i lagen innebär att en ny företagsinteckning ersätter det tidigare företagshypoteket. Till skillnad mot företagshypoteket beviljas inte den nya företagsinteckningen i sökandens näringsverksamhet utan i all sökandens egendom. Den som ansöker om företagsinteckning behöver inte heller vara näringsidkare.
