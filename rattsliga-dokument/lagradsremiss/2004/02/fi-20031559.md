# Vissa premiepensionsfrågor

I lagrådsremissen föreslår regeringen vissa förenklingar och förbättringar av premiepensionssystemet.
Regeringen föreslår bland annat att premiepension på samma sätt som inkomstpension ska kunna betalas ut redan från och med den månad då pensionsspararens ansökan kom in till försäkringskassan. Enligt nuvarande regel kan premiepensionen betalas ut tidigast månaden efter det att försäkringskassan fått ansökan.
Pensionsspararna ska också, utan tidsbegränsning, kunna ändra sitt uttag av premiepension. I dag kan en sparare inte ändra sitt uttag av premiepension oftare än var sjätte månad.
De nya reglerna föreslås i huvudsak träda i kraft den 1 juli 2004.
