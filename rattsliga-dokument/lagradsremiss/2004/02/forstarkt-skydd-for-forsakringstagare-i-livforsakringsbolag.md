# Förstärkt skydd för försäkringstagare i livförsäkringsbolag

En majoritet av ledamöterna i livbolagens styrelser ska vara oberoende. Koncerninterna avtal får inte upprättas av parter som sitter på två stolar samtidigt. Försäkringstagarnas representation förbättras och deras skydd stärks genom utvidgat minoritetsskydd. Finansinspektionen får skärpta sanktionsmöjligheter. Det är några av förslagen i den remiss som regeringen har lämnat till Lagrådet.
