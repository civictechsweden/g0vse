# Anpassningar med anledning av en ny statlig myndighet för socialförsäkringens administration

I lagrådsremissen lämnas förslag till ändringar i nu gällande lagstiftning och förslag till ny lagstiftning. Förslagen är en konsekvens av att regeringen i propositionen En ny statlig myndighet för socialförsäkringens administration (prop. 2003/04:69) föreslagit att den nuvarande social försäkringsadministrationen med 21 allmänna försäkringskassor och Riksförsäkringsverket skall avvecklas den 31 december 2004 och att en ny statlig myndighet för denna administration inrättas den 1 januari 2005. Den nya myndigheten kommer att heta Försäkringskassan.
Försäkringsdelegationer skall inrättas i varje län. Utöver att ha vissa uppgifter av bevakningskaraktär beslutar örsäkringsdelegationerna i frågor om regional finansiell samverkan mellan myndigheter m.fl. Socialförsäkringsnämnderna skall finnas kvar som beslutande organ och ha beslutanderätt i samma frågor som de har i dag. Nämndledamöterna skall utses av försäkringsdelegationerna.
