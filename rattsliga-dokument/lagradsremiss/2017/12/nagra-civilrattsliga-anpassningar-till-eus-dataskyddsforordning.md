# Några civilrättsliga anpassningar till EU:s dataskyddsförordning

Regeringen lämnar förslag som anpassar lagar inom de fastighetsrättsliga, associationsrättsliga, transporträttsliga och immaterialrättsliga områdena till EU:s nya dataskyddsförordning.

I lagrådsremissen föreslår regeringen vissa undantag från dataskyddsförordningen för att säkerställa att viktiga register fyller sin avsedda funktion. Undantagen innebär begränsningar i de registrerade personernas rätt att utesluta personuppgifter från den behandling som sker i registren. I övrigt föreslår regeringen de följdändringar som behövs.

Lagändringarna föreslås träda i kraft den 25 maj 2018, vilket är samma dag som dataskyddsförordningen ska börja tillämpas.
