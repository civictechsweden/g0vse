# Ändringar i fråga om kommunplacering av ensamkommande barn

Regeringen föreslår ändringar i lagen (1994:137) om mottagande av asylsökande m.fl. som innebär att en kommun som har anvisats att ta emot ett ensamkommande barn ska få placera barnet i ett boende i en annan kommun endast om

* kommunerna har ingått en särskild överenskommelse om placering,
* placeringen sker med stöd av lagen (1990:52) med särskilda bestämmelser om vård av unga eller med stöd av socialtjänstlagen (2001:453) i fråga om barn med motsvarande vårdbehov, eller
* det finns synnerliga skäl och en länsstyrelse godkänner placeringen.

Lagändringarna föreslås träda i kraft den 1 maj 2018.

[Pressmeddelande: Jämnare fördelning av ensamkommande barn mellan kommunerna](/pressmeddelanden/2017/11/jamnare-fordelning-av-ensamkommande-barn-mellan-kommunerna/)
