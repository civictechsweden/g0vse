# Skjutvapen och explosiva varor – skärpta straff för de grova brotten

I lagrådsremissen föreslår regeringen att straffskalorna för grovt vapenbrott och grovt brott mot tillståndsplikten för explosiva varor ändras från fängelse i lägst ett och högst fyra år till fängelse i lägst två och högst fem år.

Vidare föreslås att minimistraffen för de synnerligen grova brotten höjs från fängelse i tre år till fängelse i fyra år. Slutligen föreslås att straffmaximum för vapenbrott och brott mot tillståndsplikten för explosiva varor av normalgraden ändras från fängelse i två år till fängelse i tre år.

Lagändringarna föreslås träda i kraft den 1 januari 2018\.

[Pressmeddelande: Regeringen skärper straffen för illegala vapen och handgranater](/pressmeddelanden/2017/08/regeringen-skarper-straffen-for-illegala-vapen-och-handgranater/)
