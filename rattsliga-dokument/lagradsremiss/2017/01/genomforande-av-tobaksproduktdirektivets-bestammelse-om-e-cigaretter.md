# Genomförande av tobaksproduktdirektivets bestämmelse om e-cigaretter

I lagrådsremissen lämnas förslag till de lagändringar som behövs för att
genomföra bestämmelserna om elektroniska cigaretter i EU:s tobaksproduktdirektiv
(2014/40/EU). Vidare föreslås en reglering om bl.a. åldersgräns, anmälningsskyldighet vid försäljning, tillsyn och straffansvar.

Förslagen föreslås i huvudsak genomföras i en ny lag om elektroniska
cigaretter och påfyllningsbehållare. Det föreslås också vissa
ändringar i lagen (1996:701) om Tullverkets befogenheter vid Sveriges
gräns mot ett annat land inom Europeiska unionen, marknadsföringslagen (2008:486) och radio- och tv-lagen (2010:696).

Lagändringarna föreslås träda i kraft den 1 juli 2017.
