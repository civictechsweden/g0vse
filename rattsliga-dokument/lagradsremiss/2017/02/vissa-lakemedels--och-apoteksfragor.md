# Vissa läkemedels- och apoteksfrågor

I lagrådsremissen lämnas förslag om ändring i lagen om handel med läkemedel på så sätt att sjukhusapotek, sjukhus och sjukvårdshuvudmän ska kunna beviljas tillstånd enligt denna lag att bedriva maskinell dosdispensering.

Utredningen Läkemedels\- och apoteksutredningen överlämnande i december 2014 sitt slutbetänkande Läkemedel för djur, maskinell dos och sällsynta tillstånd – hantering och prissättning (SOU 2014:87\). Slutbetänkandet behandlar bland annat den rättsliga regleringen och andra frågor som gäller maskinell dosdispensering. I denna lagrådsremiss behandlas utredningens förslag och bedömningar i dessa hänseenden.
