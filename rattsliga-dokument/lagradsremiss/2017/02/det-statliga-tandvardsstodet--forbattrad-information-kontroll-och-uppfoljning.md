# Det statliga tandvårdsstödet – förbättrad information, kontroll och uppföljning

I lagrådsremissen föreslås ändringar i lagen (2008:145) om det statliga tandvårdsstödet som innebär en förstärkning av Försäkringskassans nuvarande sanktionsmöjligheter, föreläggande om förhandsprövning och innehållande av ersättning, mot vårdgivare som inte fullgör sina skyldigheter enligt lagen.

Dessutom föreslås att Försäkringskassans beslut enligt lagen ska gälla omedelbart. Vidare redovisas bl.a. regeringens bedömningar beträffande det fortsatta arbetet med ett förbättrat statligt tandvårdsstöd.

Lagändringarna föreslås träda i kraft den 1 juli 2017.
