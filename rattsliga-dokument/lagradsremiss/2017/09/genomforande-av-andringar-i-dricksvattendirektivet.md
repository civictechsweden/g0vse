# Genomförande av ändringar i dricksvattendirektivet

I lagrådsremissen föreslås ett nytt normgivningsbemyndigande i livsmedelslagen
(2006:804) i syfte att kunna genomföra kommissionens
direktiv (EU) 2015/1787 av den 6 oktober 2015 om ändring av bilaga II
och III till rådets direktiv 98/83/EG om kvaliteten på dricksvatten. Det
nya bemyndigandet innebär att regeringen eller den myndighet som
regeringen bestämmer får meddela föreskrifter om skyldighet för den
som producerar eller tillhandahåller dricksvatten att underställa faroanalyser
och förslag till egenkontrollprogram enligt kontrollmyndighetens
prövning.

Lagändringen föreslås träda i kraft den 1 februari 2018.
