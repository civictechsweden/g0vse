# Förstärkt rehabilitering för återgång i arbete

I lagrådsremissen lämnas förslag som syftar till att stärka individers möjligheter till rehabilitering för att därigenom öka förutsättningarna för återgång i arbete efter en sjukperiod.

Arbetsgivaren ska ha upprättat en plan för återgång i arbete för den anställde sjukskrivne personen senast den dag som arbetsförmågan har varit nedsatt under 30 dagar. Försäkringskassan bör i ökad utsträckning följa upp arbetsgivarens planer och åtgärder inom ramen för gällande tillsynsansvar för rehabiliteringsverksamheten. Förslagen föreslås träda ikraft den 1 juli 2018.
