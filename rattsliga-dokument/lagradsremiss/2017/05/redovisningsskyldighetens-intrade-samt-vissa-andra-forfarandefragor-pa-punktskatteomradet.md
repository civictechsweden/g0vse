# Redovisningsskyldighetens inträde samt vissa andra förfarandefrågor på punktskatteområdet

I lagrådsremissen föreslås att redovisningsskyldigheten för punktskatter som huvudregel ska inträda samtidigt med skattskyldigheten. För redovisning av energiskatt på elektrisk kraft i vissa fall föreslås en specialreglering som innebär att redovisningsskyldigheten inträder senare. Det föreslås även vissa bestämmelser om undertecknande av ansökningar, förelägganden och dokumentationsskyldighet i samband med återbetalning av och kompensation för punktskatt, förelägganden avseende återbetalning av och kompensation för punktskatt föreslås även vara möjligt mot någon annan än den som ansöker om återbetalning av och kompensation för punktskatt, nya bestämmelser om beskattning av varor som försvinner under en uppskovsflyttning och borttagande av möjligheten att ha ett skatteupplag i bostad. Vissa ändringar och förtydliganden görs vidare vad avser bestämmelserna om flyttningar av varor till små vinproducenter. I lagrådsremissen föreslås slutligen att vissa uppgifter om registrerade avsändare i beskattningsdatabasen ska få lämnas ut.

Ändringarna föreslås träda i kraft den 1 januari 2018\.
