# Nya regler om beslut och betalning avseende trängselskatt m.m.

Betalningsperioden för trängselskatt ska förlängas. Den skattskyldige ska varje månad få besked om passager och hur mycket som ska betalas. I och med detta kan skatten betalas in månadsvis. Dagens expeditionsavgift på 70 kronor föreslås slopas. Vid försenade betalningar ska endast tilläggsavgiften debiteras, som höjs från 200 till 500 kronor.

Förslagen föreslås börja gälla den 1 juli 2008\. Eftersom juli är en avgiftsfri månad kommer de nya reglerna att börja tillämpas först från augusti 2008\.
