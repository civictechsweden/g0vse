# Förverkande av utbyte av brottslig verksamhet

Lagrådsremissen innehåller förslag som syftar till att genomföra artikel 3 i rådets rambeslut 2005/212/RIF om förverkande av vinning, hjälpmedel och egendom som härrör från brott.
I lagrådsremissen föreslås ändringar i bland annat brottsbalken och rättegångsbalken. Förslagen innebär att det vid viss allvarlig brottslighet ska vara möjligt att förverka inte bara utbyte av ett visst konkret brott, utan också utbyte av inte närmare preciserad brottslig verksamhet. Utöver detta lämnas vissa förslag som syftar till att förbättra möjligheterna att provisoriskt säkra tillgångar som genom ett senare beslut kan komma att förverkas.
Lagändringarna ska enligt förslaget träda i kraft den 1 juli 2008.
