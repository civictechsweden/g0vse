# Ett förstärkt jobbskatteavdrag

I lagrådsremissen föreslås att skattereduk­tionen för arbetsinkomster (jobbskatteavdraget) förstärks i ett andra steg med ca 10,72 miljarder kronor. Syftet är att ytterligare stimulera arbetsutbudet och därmed öka sysselsättningen. Förstärkningen innebär att skatten minskas i genomsnitt med cirka 2 400 kronor per år för dem som omfattas av jobbskatteavdraget.
I lagrådsremissen föreslås även att även sjömän ska få lägre skatt genom jobbskatteavdraget. En sjöman som har rätt till fullt sjöinkomstavdrag får i dag normalt inte något jobbskatteavdrag. Det beror på att sjöinkomstavdraget påverkar jobbskatteavdragets storlek.
Slutligen föreslås att tillfällig förvärvsinkomst av självständigt bedriven verksamhet (t.ex. överskott av hobbyverksamhet), dagpenning till totalförsvarspliktiga och inkomst från självständig närings­verksamhet som bedrivs utomlands i vilken den skattskyldige har arbetat i väsentlig omfattning också ska omfattas av jobbskatteavdraget.
De nya bestämmelserna föreslås träda i kraft den 1 januari 2008.
