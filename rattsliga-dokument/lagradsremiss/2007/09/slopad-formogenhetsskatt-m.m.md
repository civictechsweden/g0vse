# Slopad förmögenhetsskatt m.m.

I lagrådsremissen föreslås att förmögenhetsskatten tas bort från och med år 2007\. Det innebär att den förmögenhetsredovisning som den enskilde skulle ha gjort i deklarationen nästa år, och som skulle ha baserats på förmögenheten den 31 december 2007, inte behöver göras.

Som ett led i finansieringen av förmögenhetsskatten har regeringen i vårpropositionen aviserat att avdraget för det allmänna pensionssparandet begränsas till 12 000 kronor per år. I lagrådsremissen lämnas förslag till en sådan avdragsbegränsning som föreslås gälla från och med den 1 januari 2008\.

I lagrådsremissen gör regeringen bedömningen att bl.a. bankernas generella skyldighet att lämna kontrolluppgifter rörande tillgångar och skulder ska vara avskaffad från och med inkomståret 2009\. Kontrolluppgiftsskyldigheten bör endast avse de uppgifter som krävs för andra skatter än förmögenhetsskatt. Kontrolluppgiftsskyldigheten kommer således att finnas kvar inkomståren 2007 och 2008 för att reglerna ska kunna anpassas till de nya omständigheterna.
