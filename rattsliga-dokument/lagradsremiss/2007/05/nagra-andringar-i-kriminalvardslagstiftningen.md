# Några ändringar i kriminalvårdslagstiftningen

I lagrådsremissen föreslår regeringen bl.a. förenklade och mer enhetliga bestämmelser när det gäller intagnas rätt att inneha personlig egendom, brevgranskning och placering i avskildhet. Reglerna om personlig egendom innebär att en intagen får ta emot och inneha böcker, tidskrifter och tidningar, dock inte sådana som kan äventyra ordningen eller säkerheten i anstalten eller som kan antas motverka den behandling som den intagne genomgår. I övrigt får en intagen ta emot och inneha den personliga egendom som är motiverad med hänsyn till att verkställigheten ska kunna genomföras på ett ändamålsenligt sätt. Bestämmelserna om brevgranskning innebär att ett brev till eller från en intagen får granskas om det är nödvändigt med hänsyn till ordningen eller säkerheten.

I lagrådsremissen föreslår regeringen även att intagna tillfälligt får hållas avskilda från varandra, om det är nödvändigt för att upprätthålla ordningen eller säkerheten i anstalten. Det ska också bli enklare för Kriminalvården att göra drogkontroller. Som alternativ till blod\-, urin och utandningsprov föreslås att även saliv\- svett och hårprov ska få användas vid sådana kontroller.

Lagförslagen föreslås träda i kraft den 1 januari 2008\.
