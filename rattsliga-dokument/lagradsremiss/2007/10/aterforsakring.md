# Återförsäkring

Lagrådsremissen innehåller förslag till ändringar i försäkringsrörelselagen (1982:713\) och lagen (1998:293\) om utländska försäkringsgivares och tjänstepensionsinstituts verksamhet i Sverige. Syftet med ändringarna är att genomföra EG\-direktivet om återförsäkring.

Förslagen i remissen innebär att svenska försäkringsbolag som bara meddelar återförsäkring (återförsäkringsbolag) i högre grad än i dag kommer att omfattas av samma regler som gäller för direkt försäkring. Utländska försäkringsgivare ska som huvudregel tillämpa motsvarande bestämmelser som svenska försäkringsbolag när de driver återförsäkringsverksamhet här i landet. På samma sätt som för direkt försäkring görs dock en skillnad mellan försäkringsgivare från ett annat EES\-land, som omfattas av hemlandets regler, och försäkringsgivare från tredje land, som i huvudsak ska omfattas av svenska bestämmelser.

De nya reglerna föreslås träda i kraft den 1 april 2008\.
