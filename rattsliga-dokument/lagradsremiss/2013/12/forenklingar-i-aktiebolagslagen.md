# Förenklingar i aktiebolagslagen

I lagrådsremissen föreslås vissa förenklingar för aktiebolag. Bland annat upphör kraven på att styrelsen i ett privat aktiebolag ska fastställa en skriftlig arbetsordning och skriftliga instruktioner. Det föreslås också förenklingar i förfarandet för att minska aktiekapitalet och en utvidgning av möjligheterna att teckna nya aktier genom betalning.

I lagrådsremissen föreslås även att överprövningen av Bolagsverkets beslut om dispens från bland annat bosättningskrav för styrelseledamöter med flera flyttas från regeringen till allmän förvaltningsdomstol. Det föreslås också att bosättningskraven för bland annat stiftare tas bort.

Lagrådsremissen innehåller dessutom ett förslag om att en bolagsmans ansvar för ett handelsbolags förpliktelser i vissa fall ska upphöra tidigare än i dag.

I lagrådsremissen behandlas även frågor om riktade emissioner, om aktiebrev och aktieägarregister samt om förvaltningsrevision och ansvarsfrihet.

Lagändringarna föreslås träda i kraft den 1 juli 2014\.
