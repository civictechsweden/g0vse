# Modernare reglering av statsluftfarten

Statsluftfarten är den luftfart som huvudsakligen bedrivs av en stat för offentligt ändamål och utan att ha som syfte att tjäna pengar. I Sverige bedrivs statsluftfart i dag huvudsakligen av Försvarsmakten i form av militär luftfart, och av polisen och Kustbevakningen i form av annan luftfart för statsändamål.
I internationella konventioner och regelgivning inom EU görs regelmässigt undantag för statsluftfart. Regleringen av statsluftfarten återfinns därför främst i nationell lagstiftning. I den gamla luftfartslagen (1957:297\) har statsluftfarten omfattat endast ett fåtal paragrafer. I den nya luftfartslagen (2010:500\) har de gamla reglerna tagits in efter viss språklig justering.
I denna lagrådsremiss finns förslag till nya bestämmelser av statsluftfarten vilka införs i nu gällande 14 kap. luftfartslagen (2010:500\) som behandlar statsluftfarten. I lagen föreslås bland annat vissa definitioner av begrepp och en reglering av tillsynen. Lagförslaget ska ses som en ramlagstiftning, vilken ska kompletteras med förordningar och föreskrifter från regeringen eller den myndighet som regeringen beslutar.
Lagförslagen föreslås träda i kraft den 1 januari 2014\.
