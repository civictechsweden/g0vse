# Ändringar i växtskyddslagen

I lagrådsremissen föreslås att det i växtskyddslagen (1972:318\) ska införas nya bemyndiganden. Regeringen eller den myndighet som regeringen bestämmer ska få meddela föreskrifter eller i det enskilda fallet besluta om åtgärder för att kartlägga, fastställa frihet från samt kontrollera spridning av nya och sedan tidigare inte reglerade växtskadegörare. Bemyndigandet möjliggör ett förbättrat genomförande av rådets direktiv om skyddsåtgärder mot att växtskadegörare på växter eller växtprodukter förs in till gemenskapen och mot att de sprids inom gemenskapen.

Lagändringarna trädde ikraft den 1 januari 2014\.
