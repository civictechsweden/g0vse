# Internationell delgivning

I lagrådsremissen föreslås ändringar i delgivningslagen (2010:1932\) som tillsammans med en ny förordningsreglering kommer att skapa en modern och mer effektiv ordning för internationell delgivning.

De ärenden om delgivning som i dag hanteras inom Regeringskansliet (Justitiedepartementet) såsom centralmyndighet och mottagande organ för delgivningssamarbetet föreslås flyttas över till Länsstyrelsen i Stockholms län. Vidare föreslås en tydligare reglering kring delgivning i utlandet och vilka förutsättningar som ska gälla vid bistånd med delgivning i Sverige, bl.a. när avvikelse från delgivningslagens regler får ske och vilka översättningskrav som ska gälla för de handlingar som ska delges. Slutligen föreslås ändringar i offentlighets\- och sekretesslagen (2009:400\) i syfte att tydliggöra att sekretess även gäller vid bistånd med delgivning.

Ändringarna föreslås träda i kraft den 1 januari 2014\.
