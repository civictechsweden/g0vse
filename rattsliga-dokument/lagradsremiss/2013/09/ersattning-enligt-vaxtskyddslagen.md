# Ersättning enligt växtskyddslagen

I växtskyddslagen (1972:318) anges att ersättning av allmänna medel kan ges för kostnad eller förlust som föranletts av beslut om att bekämpa eller hindra spridning av växtskadegörare enligt växtskyddslagen eller föreskrifter som meddelats med stöd av lagen. I lagrådsremissen föreslås att det införs ett nytt bemyndigande i växtskyddslagen som ger regeringen eller den myndighet som regeringen bestämmer rätt att meddela ytterligare föreskrifter om sådan ersättning. Lagändringarna föreslås träda i kraft den 1 januari 2014.
