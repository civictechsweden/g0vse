# Kontrollköp - ålderskontroll vid försäljning av folköl, tobak och receptfria läkemedel

I lagrådsremissen föreslås att det i alkohollagen (2010:1622), tobakslagen (1993:581) och lagen (2009:730) om handel med vissa receptfria läkemedel och införs bestämmelser som ger kommunen möjlighet att genomföra kontrollköp av folköl, tobak och receptfria läkemedel i syfte att kontrollera att den som lämnar ut dessa varor förvissar sig om att mottagaren har uppnått den ålder som lagen föreskriver, dvs. 18 år. Med kontrollköp ska avses att en kommun anlitar en person som har ungdomligt utseende, men som fyllt 18 år, för att genomföra ett köp i syfte att kontrollera att den som säljer folköl, tobak eller receptfria läkemedel begär legitimation av köparen. Lagändringarna föreslås träda i kraft den 1 mars 2014.
