# Ökad kontroll av vapen

I lagrådsremissen föreslår regeringen att det i polislagen införs en bestämmelse som ger polisen viss rätt att i brottsförebyggande syfte söka efter vapen och andra farliga föremål i fordon.

I remissen föreslår regeringen också att möjligheten enligt vapenlagen för enskilda att få skrota vapen tas bort och att vapen som ska skrotas alltid ska lämnas till en polismyndighet. Avsikten är att Statens kriminaltekniska laboratorium ska få ensamrätt att skrota vapnen.

Lagrådsremissen innehåller också ett förslag om att en läkare ska vara skyldig att anmäla till polisen om en patient av medicinska skäl bedöms vara olämplig att inneha vapen. Vidare föreslås att polisen ska underrätta Försvarsmakten när myndigheten får kännedom om någon omständighet som kan medföra att en person som tillhör hemvärnets personal är olämplig att inneha vapen.

Remissen innehåller också ett förslag om att sekretess inte längre ska gälla för uppgifter i vapenregister om namn och adress på vapenhandlare och andra näringsidkare som har rätt att ta emot vapen för översyn och reparation och för uppgifter om vilka vapen deras tillstånd.

Författningarna ska enligt förslaget träda i kraft den 1 juli 2006\.
