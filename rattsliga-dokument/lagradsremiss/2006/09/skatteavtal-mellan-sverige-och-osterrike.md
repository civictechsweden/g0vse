# Skatteavtal mellan Sverige och Österrike

I lagrådsremissen föreslås ändringar i lagen om dubbelbeskattningsavtal mellan Sverige och Österrike. Ändringen innebär att avtalet skall gälla som lag i Sverige i den lydelse det fått genom bl.a. det protokoll som undertecknades den 21 augusti 2006. Genom protokollet ges Sverige utökade möjligheter att beskatta kapitalvinst på vissa tillgångar som avyttras av personer i Österrike som tidigare bott i Sverige. De nya bestämmelserna föreslås bli tillämpliga på kapitalvinster som förvärvas från och med den 1 januari 2007.
