# Offentliggörande av resultat av livsmedelskontroll

I lagrådsremissen, överlämnad av den tidigare regeringen i april 2006, föreslås att en försöksverksamhet med ett system för offentliggörande av kontrollresultat införs. Systemet skall tillämpas av registrerade och godkända livsmedelsföretag som släpper ut livsmedel på marknaden direkt till slutkonsumenter. Systemet skall vara begränsat till ett fåtal kommuner och tillämpas frivilligt inom ramen för en försöksverksamhet under tre år.
