# Ändrade regler för uppskov med kapitalvinst vid avyttring av privatbostad

Uppskov med beskattning av kapitalvinst när en privatbostad avyttras, begränsas enligt gällande regler till att både den avyttrade bostaden och ersättningsbostaden skall ligga i Sverige. I lagrådsremissen föreslås att uppskovsmöjligheterna utvidgas till att också avse bostäder som ligger i en stat inom Europeiska ekonomiska samarbetsområdet (EES). De nya bestämmelserna föreslås träda i kraft den 1 januari 2007. Om den skattskyldige begär det får reglerna tillämpas på avyttringar som skett den 1 januari 2006 eller senare.
