# En Kronofogdemyndighet i tiden

I lagrådsremissen föreslås att de nuvarande tio regionala kronofogdemyndigheterna avvecklas och att en ny rikstäckande Kronofogdemyndighet inrättas. Den nya Kronofogdemyndigheten ska vara självständig men knuten till Skatteverket när det gäller IT\-verksamhet, administrativa stödfunktioner och strategiska frågor. Förutsättningarna för den lokala indrivningsverksamheten förändras inte i huvudsak genom förslaget. Syftet med organisationsförändringen är att få en mer flexibel och kostnadseffektiv verksamhet.

Vad händer nu?
Regeringen kommer att lämna en proposition till riksdagen. Om riksdagen säger ja till förslagen kommer ändringarna att träda i kraft den 1 juli 2006\. Efter denna tidpunkt kan du vända dig till Kronofogdemyndigheten eller Skatteverket för mer information.
