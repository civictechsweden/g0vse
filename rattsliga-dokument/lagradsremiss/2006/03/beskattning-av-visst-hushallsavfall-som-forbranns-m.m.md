# Beskattning av visst hushållsavfall som förbränns m.m.

I lagrådsremissen föreslås att fossilt kol i visst hushållsavfall ska vara skattepliktigt om det förbrukas för uppvärmning. Skatten ska gynna miljövänlig och samhällsekonomiskt fördelaktig avfallshantering. Avfallets kolinnehåll räknas ut enligt en schablon. Energiskatt och koldioxidskatt tas ut med 150 kronor respektive 3 374 kronor per ton fossilt kol.
Koldioxidskattelättnaden görs beroende av elverkningsgraden vid kraftvärmeproduktion. För energiskatten medges full befrielse om elverkningsgraden är minst fem procent.
Dessutom kompletteras skattskyldigheten för gödselmedel och bekämpningsmedel till att omfatta den som tar emot dessa medel för försäljning eller egen yrkesmässig användning inom landet.
De nya reglerna om avfallsförbränning föreslås träda i kraft den 1 juli 2006 och övriga regler den 1 januari 2007.
