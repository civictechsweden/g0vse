# Undantag från vissa bestämmelser i förvaltningslagen vid beslut om trängselskatt

Uttaget av trängselskatt bygger på en långtgående automatiserad masshantering av beslut och uppbörd. En förutsättning för att praktiskt och ekonomiskt kunna ta ut trängselskatt är att den enskilde inte behöver underrättas om skattebesluten och därmed inte heller underrättas om skälen för beslutet. I lagrådsremissen föreslås därför att beslut om trängselskatt undantas från förvaltningslagens bestämmelser i detta avseende. Ändringen föreslås träda i kraft den 1 juli 2007\.
