# Miljöansvaret i Antarktis

I denna lagrådsremiss föreslås en ny lag om Antarktis mot bakgrund dels av de så kallade Stockholmsreglerna om miljöansvar i Antarktis som beslutades vid Antarktisfördragets konsultativa möte (ATCM) i Stockholm 2005, dels av ett allmänt behov av en översyn och modernisering av lagen. Den nya lagen föreslås ersätta den nuvarande lagen (1993:1614) om Antarktis.
Stockholmsreglerna har antagits genom en bilaga till Antarktisfördra-gets miljöskyddsprotokoll. De innebär att en huvudman för en verksamhet - om verksamheten omfattas av krav på förhandsnotifiering enligt artikel VII (5) i Antarktisfördraget - ansvarar för miljöfarliga olyckor som verksamheten har orsakat i Antarktis fördragsområde. Huvudman-nen är skyldig att vidta åtgärder för att begränsa och minimera effekterna av sådana olyckor. Huvudmannen är också skyldig att ersätta den som har vidtagit åtgärder i huvudmannens ställe.
I lagrådsremissen föreslås också bland annat en skärpt straffskala för vissa brott och en möjlighet att döma för grovt brott i vissa fall.
Lagen föreslås träda i kraft den 1 oktober 2006, utom såvitt avser en paragraf om betalning till den fond som Antarktisfördragets parter skall bilda när Stockholmsreglerna träder i kraft. Den paragrafen föreslås träda i kraft den dag regeringen bestämmer.
