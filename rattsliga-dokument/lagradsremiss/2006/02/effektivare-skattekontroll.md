# Effektivare skattekontroll

Lagrådsremissen innehåller flera förslag som ska leda till effektivare skattekontroll:
\- Företag som säljer varor eller tjänster mot kontant betalning blir från och med 1 juli 2009 skyldiga att registrera försäljningen i en typgodkänd kassaapparat.
Regeringen ser över hur småföretagare ska kunna få ersättning för inköp av sådana kassaapparater.

\- Företagare inom restaurang\- och frisörbranschen ska från och med 1 januari 2007 föra personalliggare.

\- Skatteverket får rätt att göra oanmälda besök hos företagare för att undersöka kassaapparater och personalliggare.

\- Skattebrottsenheterna ges från och med 1 juli 2006 rätt att medverka vid husrannsakan samt möjlighet att verkställa beslut om beslag i vissa fall.

\- En skyldighet föreslås för internationella företag att fr. o m 1 januari 2007 skriftligen dokumentera transaktioner med företag i intressegemenskap.

Vad händer nu?
Regeringen kommer att lämna en proposition till riksdagen. Om riksdagen säger ja till propositionen kan du vända dig till Skatteverket för mer information. Förslaget om kassaregister remitteras till EG\-kommissionen. En proposition kommer att komma hösten 2006\.
