# Skattelättnad för dieselfordon med låga partikelutsläpp

I avvaktan på strängare avgaskrav för dieselfordon på EU-nivå, vill regeringen stimulera dieselbilsköparna till att välja fordon försedda med s.k. partikelfilter.
I lagrådsremissen föreslås en skattelättnad för vissa dieseldrivna personbilar, lätta bussar och lätta lastbilar med låga partikelutsläpp. För att komma i fråga för skattelättnaden måste fordonen uppfylla kraven för en ny miljöklass, bland annat får partikelutsläppen vara högst 5 mg/km. Skattelättnaden uppgår till totalt 6 000 kronor.
Lagförslagen föreslås träda i kraft den 1 juli 2006.
