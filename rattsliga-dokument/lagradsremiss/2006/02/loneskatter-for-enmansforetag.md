# Löneskatter för enmansföretag

I lagrådsremissen föreslår regeringen en temporär lag om sänkta arbetsgivaravgifter för enmansföretagare som anställer en ny medarbetare.
Förslaget innebär att enmansföretag, som inte haft någon anställd sedan den 30 juni 2005, endast ska betala ålderspensionsavgift enligt socialavgiftslagen på ersättning till den nyanställde. Företag som bedriver fiskeri-, jordbruks- eller transportverksamhet omfattas inte av förslaget.
Lagen föreslås träda i kraft den 1 juni 2006 och tillämpas på ersättningar som betalas ut därefter och till och med den 31 december 2007. Anställningen ska ha påbörjats efter den 1 januari 2006.
