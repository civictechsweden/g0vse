# Vissa skatteregler med anledning av ny redovisningslagstiftning

I lagrådsremissen lämnas förslag på kompletterande lagstiftning som ska göra det möjligt för enskilda näringsidkare som upprättar ett förenklat årsbokslut att lägga ett sådant bokslut till grund för inkomstbeskattningen utan några ytterligare justeringar.

Förslagen berör vissa grundläggande periodiseringsbestämmelser samt reglerna om lager, pågående arbeten och inventarier.

I lagrådsremissen föreslås vidare nya kompletterande regler i mervärdesskattelagen som innebär en utökad möjlighet att redovisa mervärdesskatt enligt en kontantmetod.

Syftet med förändringarna ät att det ska bli möjligt att tillämpa Bokföringsnämndens förenklade regelverk vid både inkomst\- och mervärdesbeskattningen.

Vad händer nu?
Regeringen kommer att lämna en proposition till riksdagen. Om riksdagen säger ja till propositionen kan du vända dig till Skatteverket för mer information.
