# Ett regionalt förhöjt grundavdrag

I lagrådsremissen föreslås en skattelättnad för boende i stödområde A genom ett förhöjt grundavdrag på 2 500 kronor. För inkomståret 2006 blir dock höjningen 5 000 kronor.

Stödområde A består huvudsakligen av Norrlands inland, västra Dalarna och nordligaste Värmland. Skattelättnaden är en kompensation för ökade utgifter på grund av områdets geografiska förutsättningar. Den ska också ses mot bakgrund av de energi\- och miljöskattehöjningar som skett inom ramen för den gröna skatteväxlingen. De nya bestämmelserna föreslås träda i kraft den 1 juli 2006 och tillämpas första gången vid 2007 års taxering.
