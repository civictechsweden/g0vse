# Genomförande av EG-direktiven om offer för människohandel, överföring av passageraruppgifter och uppehållstillstånd för studier

I lagrådsremissen föreslås ändringar i utlänningslagen (2005:716) till följd av rådets direktiv 2004/81/EG av 29 april 2004 om uppehållstillstånd till tredjelandsmedborgare som har fallit offer för människohandel eller som har fått hjälp till olaglig invandring och vilka samarbetar med de behöriga myndigheterna.
Vidare behandlas genomförandet i svensk rätt av rådets direktiv 2004/82/EG av den 29 april 2004 om skyldighet för transportörer att lämna uppgifter om passagerare.
Behandlas gör också genomförandet i svensk rätt av rådets direktiv 2004/114/EG av den 13 december 2004 om villkoren för tredjelandsmedborgares inresa och vistelse för studier, elevutbyte, oavlönad yrkesutbildning eller volontärarbete.
