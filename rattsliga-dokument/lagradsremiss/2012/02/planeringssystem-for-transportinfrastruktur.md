# Planeringssystem för transportinfrastruktur

I lagrådsremissen föreslås ändringar i bland annat väglagen (1971:948\), lagen (1995:1649\) om byggande av järnväg, miljöbalken och plan\- och bygglagen (2010:900\).

Regeringens förslag innebär att planeringen av transportinfrastruktur sker i en sammanhållen fysisk planeringsprocess i stället för dagens process i flera steg samt att en förberedande studie görs inom ramen för den långsiktiga ekonomiska planeringsprocessen. Regeringen föreslår även förenklade förfaranden på flera områden i planeringssystemet och att den obligatoriska tillåtlighetsprövningen av vissa vägar och järnvägar enligt 17 kap. miljöbalken avskaffas. Dessutom föreslår regeringen att bygglov ska krävas i färre fall och att fastighetsägare ska få större möjligheter att få sin fastighet inlöst tidigare i planeringsprocessen.

I lagrådsremissen ingår vissa delar som berör den strategiska och ekonomiska planeringen för att ge en helhetsbild av innehållet i den proposition som kommer att följa på lagrådsremissen. I fråga om den strategiska och ekonomiska planeringen kommer propositionen att innehålla en modell för hur de ekonomiska delarna av planeringssystemet kan vara uppbyggda och regeringens bedömningar av hur systemet kan knytas fastare till den statliga budgetprocessen.

Lagändringarna föreslås träda i kraft den 1 januari 2013\.
