# Genomförande av vägarbetstidsdirektivet för egenföretagare

I denna lagrådsremiss lämnas förslag till ändring i lagen (2005:395\) om arbetstid vid visst vägtransportarbete. Syftet med de föreslagna ändringarna är att genomföra Europaparlamentets och rådets direktiv 2002/15/EG av den 11 mars 2002 om arbetstidens förläggning för personer som utför mobilt arbete avseende vägtransporter i svensk rätt så att även förare som är egenföretagare omfattas av direktivets bestämmelser.

De nya reglerna föreslås träda i kraft den 1 maj 2012\.
