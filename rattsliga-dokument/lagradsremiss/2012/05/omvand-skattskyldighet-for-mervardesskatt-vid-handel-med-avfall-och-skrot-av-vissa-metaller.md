# Omvänd skattskyldighet för mervärdesskatt vid handel med avfall och skrot av vissa metaller

I lagrådsremissen föreslås att s.k. omvänd skattskyldighet för mervärdesskatt ska gälla vid handel med avfall och skrot av vissa metaller. Detta innebär att köparen ska vara redovisnings\- och betalningsskyldig för mervärdesskatten i stället för säljaren vid sådan nationell handel mellan näringsidkare. Syftet med förslaget är att det omfattande fusket med mervärdesskatt som förekommer i skrotbranschen ska förhindras. Grunden till förslaget är ett EU\-direktiv som innebär att det är tillåtet att tillämpa omvänd skattskyldighet vid handel med bl.a. skrot. De flesta av EU\-medlemsstaterna har infört sådan skattskyldighet. Den omvända skattskyldigheten föreslås omfatta handel med avfall och skrot av vissa metaller i enlighet med den klassificering som finns i EU:s gemensamma tulltaxa.

Ändringarna föreslås träda i kraft den 1 januari 2013\.
