# Ersättning av staten till personer som utsatts för övergrepp eller försummelser i samhällsvården

Lagrådsremissen innehåller förslag till en ny lag om ersättning av staten på grund av övergrepp eller försummelser i samhällsvården av barn och unga.

För att övergreppen eller försummelserna ska kunna ge rätt till ersättning enligt lagen ska de vara av allvarlig art och ha skett i samband med vården när personen varit omhändertagen för samhällsvård, det vill säga placerad av sociala myndigheter, någon gång under tidsperioden 1 januari 1920 till och med den 31 december 1980\.

Ersättningen lämnas med ett schablonbelopp om 250 000 kronor.

En särskild nämnd ska handlägga och besluta i ersättningsfrågorna efter det att ansökan lämnats till nämnden.

Den nya lagen och lagändringarna föreslås träda i kraft den 1 januari 2013\.
