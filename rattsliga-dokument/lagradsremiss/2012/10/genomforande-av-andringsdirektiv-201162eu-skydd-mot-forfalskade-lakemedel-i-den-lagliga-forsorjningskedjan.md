# Genomförande av ändringsdirektiv 2011/62/EU Skydd mot förfalskade läkemedel i den lagliga försörjningskedjan

Lagrådsremissen innehåller förslag som syftar till att i svensk rätt genomföra Europaparlamentets och rådets direktiv 2011/62/EU om ändring av direktiv 2001/83/EG om upprättande av gemenskapsregler för humanläkemedel vad gäller att förhindra att förfalskade läkemedel kommer in i den lagliga försörjningskedjan.

I lagrådsremissen föreslås att läkemedelslagen (1992:859\), lagen (2009:366\) om handel med läkemedel och lagen (2009:730\) om handel med vissa receptfria läkemedel ändras. Därutöver innehåller remissen bedömningar av vilka förordningsändringar, ändringar av myndighetsföreskrifter och vilka uppdrag som krävs för ett fullständigt genomförande av direktivet.

Lagändringarna föreslås i huvudsak träda i kraft den 1 mars 2013\. Vissa bestämmelser är beroende av att genomförandeakter och delegerade akter antas på EU\-nivå och föreslås därför träda i kraft den dag som regeringen bestämmer.
