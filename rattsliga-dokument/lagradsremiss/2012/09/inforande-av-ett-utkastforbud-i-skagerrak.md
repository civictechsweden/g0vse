# Införande av ett utkastförbud i Skagerrak

Lagrådsremissen innehåller förslag om genomförande av det utkast\-förbud som EU och Norge har kommit överens om i samband med förhandlingarna om fiske i Skagerrak. Förslaget innebär att det i fiske\-lagen (1993:787\) införs ett normgivningsbemyndigande för regeringen eller den myndighet som regeringen bestämmer att meddela föreskrifter om förbud mot att i havet kasta tillbaka fisk som har fångats och om skyldighet att ta ombord och föra i land fisk som har fångats. Ändringen föreslås träda i kraft den 1 januari 2013\.
