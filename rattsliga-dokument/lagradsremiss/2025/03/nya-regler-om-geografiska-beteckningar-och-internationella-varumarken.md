# Nya regler om geografiska beteckningar och internationella varumärken

I lagrådsremissen föreslår regeringen en ny lag som ska komplettera EU:s förordning om skydd av geografiska beteckningar för hantverks- och industriprodukter.

Lagrådsremissen innehåller förslag som innebär att en ansökan om regi-strering av en geografisk beteckning med ursprung i Sverige ska lämnas direkt till EU:s immaterialrättsmyndighet och att Patent- och registreringsverket ska kontrollera efterlevnaden av skyddet för denna typ av geografiska beteckningar. Varumärkeslagens regler om skadestånd och andra sanktioner ska kunna tillämpas i samband med intrång.

I lagrådsremissen föreslås också att varumärkeslagens regler om sanktioner ska vara tillämpliga i samband med intrång i geografiska beteckningar som skyddas av EU:s handelsavtal med Nya Zeeland och Chile.

Slutligen föreslås vissa ändringar i lagen om skydd för vapen och vissa andra officiella beteckningar och varumärkeslagen i syfte att förenkla handläggningen av skydd för mellanstatliga organisationers beteckningar och internationella varumärkesärenden.

Den nya lagen och lagändringarna föreslås träda i kraft den 1 december 2025.
