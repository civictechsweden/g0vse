# Åtgärder för en effektiv och patientsäker anslutning till den nationella läkemedelslistan

Regeringen föreslår att skyldigheten att lämna vissa uppgifter till den nationella läkemedelslistan vid en elektronisk förskrivning senareläggs från den 1 december 2025 till den 1 september 2028.

Senareläggningen omfattar uppgifter om ordinationsorsak och uppgifter om senaste datum för när läkemedelsbehandlingen ska följas upp eller avslutas. Regeringen föreslår också följdändringar och en språklig justering.

Lagförslagen föreslås träda i kraft den 1 december 2025 respektive den 1 september 2028.
