# Stärkt skydd för barn som riskerar att fara illa

Regeringens förslag ska stärka barns möjligheter till skydd och stöd från socialnämnden.

Regeringen föreslår bland annat:

* att vissa myndigheter, deras anställda och ordningsvakter ska vara skyldiga att genast anmäla om de får kännedom om eller misstänker att ett barn far illa,
* att det i socialtjänstlagen förtydligas att vissa myndigheter, anställda och yrkesverksamma redan omfattas av denna skyldighet,
* att socialnämndens återkoppling till dem som är anmälningsskyldiga ska ske inom en viss tid,
* att sekretess ska gälla hos anmälningsskyldiga för uppgift om en enskilds personliga förhållanden. Detta när uppgiften hänför sig till en anmälan om oro för ett barn eller återkopplingen från socialnämnden till anmälaren, om det inte står klart att uppgiften kan röjas utan att den enskilde eller någon närstående till denne lider men, en uppgiftsskyldighet för viss personal inom skolan att till socialnämnden lämna uppgifter som kan vara av betydelse för bland annat en utredning om vårdnad, boende och umgänge,
* en förlängd gallringstid om 30 år från ett barns födelse för vissa handlingar i barnets personakt,
* att lagändringarna träder i kraft den 1 januari 2026.
