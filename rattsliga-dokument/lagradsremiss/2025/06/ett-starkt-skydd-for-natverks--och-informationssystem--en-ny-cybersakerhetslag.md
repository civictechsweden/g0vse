# Ett starkt skydd för nätverks- och informationssystem – en ny cybersäkerhetslag

EU antog 2022 ett direktiv om åtgärder för en hög gemensam cybersäkerhetsnivå inom EU, det så kallade NIS 2-direktivet. I syfte att genomföra direktivet i svensk rätt föreslår regeringen att det ska införas en ny cybersäkerhetslag.

Den nya lagen innebär att offentliga och enskilda verksamhetsutövare inom vissa utpekade sektorer bland annat ska vidta åtgärder för att skydda sina nätverks- och informationssystem samt rapportera betydande incidenter. Den nya lagen innehåller också regler om tillsyn och ingripandemöjligheter för verksamhetsutövare som inte följer lagens bestämmelser. Därutöver föreslås ändringar i andra lagar som rör elektronisk kommunikation, toppdomäner och sekretess.

Den nya lagen och övriga lagändringar föreslås träda i kraft den
15 januari 2026.
