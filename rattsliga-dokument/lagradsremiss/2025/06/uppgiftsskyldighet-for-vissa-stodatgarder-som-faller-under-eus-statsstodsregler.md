# Uppgiftsskyldighet för vissa stödåtgärder som faller under EU:s statsstödsregler

I lagrådsremissen föreslås ändringar i lagen om tillämpning av Europeiska unionens statsstödsregler med anledning av att det i EU-förordningar om stöd av mindre betydelse införts ett krav på att stödet ska registreras i ett centralt register. Det förslag som lämnas i lagrådsremissen syftar till att säkerställa att stöd av mindre betydelse även fortsättningsvis kan lämnas på ett sätt som är förenligt med det EU-rättsliga regelverket.

Lagändringen föreslås träda i kraft den 1 januari 2026.
