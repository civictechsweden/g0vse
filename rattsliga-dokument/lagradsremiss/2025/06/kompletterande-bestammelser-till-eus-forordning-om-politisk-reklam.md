# Kompletterande bestämmelser till EU:s förordning om politisk reklam

## Lagrådsremissens huvudsakliga innehåll

EU:s förordning om politisk reklam fastställer enhetliga regler inom
Europeiska unionen om transparenskrav i politiska reklamtjänster, dvs.
tjänster som används för att utarbeta, placera, främja, publicera,
tillhandahålla eller sprida politiska budskap. Förordningen innehåller även
regler om användningen av inriktnings- och annonsleveranstekniker för
politisk reklam.

Enligt förordningen krävs bland annat att medlemsstaterna
fastställer regler om sanktioner eller, vid behov, andra åtgärder för
överträdelser av vissa artiklar i förordningen. Dessutom ska
medlemsstaterna utse en eller flera behöriga myndigheter för att bevaka
tillämpningen av förordningen.

I lagrådsremissen lämnas förslag på en ny lag med kompletterande
bestämmelser till förordningen. Lagen innehåller bestämmelser om bland
annat sanktionsavgifter samt de behöriga myndigheternas handläggning
och befogenheter. Det föreslås också en ändring i lagen (1971:289) om
allmänna förvaltningsdomstolar.

Den nya lagen och ändringen i lagen om allmänna förvaltningsdomstolar
föreslås träda i kraft den 1 januari 2026.
