# En ny vapenlag

Regeringen föreslår en ny vapenlag som förenklar regelverket för tillståndsgivning och innehav av skjutvapen för legala vapeninnehavare som jägare och sportskyttar. Den nya lagen syftar också till att motverka förekomsten av illegala vapen och den brottsliga användningen av vapen.

I den nya lagen föreslås bland annat följande:

* Kraven för innehav av skjutvapen, för såväl enskilda personer som organisationer, förtydligas.
* Lättnader införs för legala vapenägare, till exempel flexiblare förvaringsregler och införandet av EU:s förenklade införselförfarande för sportskyttar och jägare.
* Femårstillstånden för helautomatiska vapen och enhandsvapen för flerskott slopas och ersätts med ett tillsynsförfarande.
* En tydligare möjlighet att beakta risk för allmän ordning och säkerhet vid tillståndsgivningen införs, bland annat genom ett förbud mot att nya tillstånd meddelas för vissa typer av halvautomatiska gevär för jakt.
* En tydligare uppdelning görs mellan brott som typiskt sett begås av illegala vapeninnehavare och andra typer av överträdelser mot vapenlagen.

Den nya lagen och följdändringarna föreslås träda i kraft den 1 maj 2026.
