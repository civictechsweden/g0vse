# Identitetskrav vid lagfart och åtgärder mot kringgåenden av bostadsrättslagen

Regeringen föreslår åtgärder som syftar till att motverka brottslighet på fastighetsmarknaden och hindra kringgåenden av lagstiftningen för bostadsrätter.

Det föreslås att kraven på att lämna uppgift om identitetsbeteckning i lagfartsansökningar skärps. Den som förvärvar en fastighet ska alltid uppge personnummer, samordningsnummer eller organisationsnummer. Syftet är att  bättre kontroll över vem som äger en fastighet. Ökade krav på identitetsuppgifter kan bidra till polisens och andra myndigheters möjligheter att förebygga och bekämpa brott.

Det föreslås även åtgärder som ska hindra att lagstiftningen kringgås när hyresrätter ombildas till bostadsrätter. För att säkerställa att det endast är de som faktiskt bor på fastigheten som röstar om en ombildning ska bara den som har varit folkbokförd på fastigheten under minst sex månader närmast före föreningsstämman där beslutet fattas få delta i omröstningen.

Det föreslås också att samma regler som gäller vid ombildning från hyresrätt till bostadsrätt ska gälla när en ekonomisk förening omregistreras till en bostadsrättsförening.

Lagändringarna föreslås träda i kraft den 1 juli 2026.
