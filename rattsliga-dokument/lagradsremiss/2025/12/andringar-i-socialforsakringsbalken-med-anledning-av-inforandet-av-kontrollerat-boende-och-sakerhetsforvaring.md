# Utkast till lagrådsremiss Ändringar i socialförsäkringsbalken med anledning av införandet av kontrollerat boende och säkerhetsförvaring

Utkastet till lagrådsremiss innehåller förslag på ändringar i socialförsäkringsbalken med anledning av införandet av den nya verkställighetsformen kontrollerat boende och den nya påföljden säkerhetsförvaring.

Förslagen innebär bland annat att:

* den som avtjänar fängelsestraff i kontrollerat boende får en begränsad
  rätt till vissa förmåner och en skyldighet att betala för sitt uppehälle,
  och
* vissa bestämmelser som reglerar rätten till förmåner för den som avtjänar fängelsestraff i kriminalvårdsanstalt samt skyldighet att betala
  för sitt uppehälle ska gälla även för den som avtjänar säkerhetsförvaring.

Lagändringarna föreslås träda i kraft den 1 juni 2026.
