# Bidragsspärr och sanktionsavgift i socialförsäkringen

Regeringen föreslår administrativa sanktioner i socialförsäkringen som ska motverka felaktiga utbetalningar och skydda socialförsäkringen.

Regeringen föreslår bland annat:

* en administrativ sanktion, en sanktionsavgift, för fysiska och juridiska personer enligt socialförsäkringsbalken, och för vårdgivare enligt lagen om statligt tandvårdsstöd, som har orsakat att ersättning har lämnats felaktigt eller med ett för högt belopp.
* att skyldigheten att anmäla misstänkta brott enligt bidragsbrottslagen begränsas.
* en administrativ sanktion i form av en spärr från rätt till en förmån enligt socialförsäkringsbalken under en viss tid.
* att lagändringarna träder i kraft den 1 juli 2026.
