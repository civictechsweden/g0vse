# Anpassning av svensk rätt till EU:s nya förordning om skyddade beteckningar på jordbruksprodukter och livsmedel

I lagrådsremissen föreslås de bestämmelser som behövs för att anpassa lagen (2009:1424) om kontroll av skyddade beteckningar på jordbruksprodukter och livsmedel och lagen (2018:1654) om sanktioner vid intrång i rätten till vissa skyddade beteckningar till EU:s nya förordning om skyddade beteckningar.

Ändringarna innebär att hänvisningarna om vilka EU-förordningar som lagen om kontroll av skyddade beteckningar på jordbruksprodukter och livsmedel kompletterar uppdateras. Ändringarna innebär vidare att det i den lagen förs in nya bemyndiganden för regeringen eller den myndighet som regeringen bestämmer, bland annat om att meddela föreskrifter om det nationella invändningsförfarandet och om producentgruppers sammansättning.

Lagändringarna föreslås träda i kraft den 1 april 2026.
