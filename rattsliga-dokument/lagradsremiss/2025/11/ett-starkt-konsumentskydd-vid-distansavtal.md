# Ett stärkt konsumentskydd vid distansavtal

I lagrådsremissen föreslår regeringen lagändringar som syftar till att stärka konsumentskyddet vid distansavtal om finansiella tjänster och instrument.

Många konsumenter ingår avtal digitalt på webbplatser eller i applikationer på en mobiltelefon. Produkterna kan ofta vara komplicerade och svåra att förstå. Det är därför viktigt med tydliga regler och ett grundläggande konsumentskydd på området.

Förslagen i lagrådsremissen innebär att reglerna om ångerrätt och information anpassas till dagens digitala landskap. Konsumentskyddet stärks när avtal ingås online genom skydd mot vilseledande webbplatser och applikationer och en rätt till förklaringar som kan hjälpa konsumenten att förstå om en finansiell tjänst passar dennes behov. Att enkelt kunna utöva ångerrätten är viktigt oavsett vilka varor och tjänster det rör. Regeringen föreslår därför en funktion för utövande av ångerrätten som ska gälla både distansavtal om finansiella tjänster och instrument och andra varor och tjänster. Förslagen genomför ett EU-direktiv om ändringar i konsumenträttig-hetsdirektivet.

Lagändringarna föreslås träda i kraft den 19 juni 2026.
