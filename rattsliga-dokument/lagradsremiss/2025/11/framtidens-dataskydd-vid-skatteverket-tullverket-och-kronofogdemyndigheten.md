# Framtidens dataskydd vid Skatteverket, Tullverket och Kronofogdemyndigheten

Regeringen föreslår att de registerlagar som i dag tillämpas av Skatteverket, Tullverket och Kronofogdemyndigheten ska ersättas med varsin ny lag om personuppgiftsbehandling.

De nya lagarna syftar till att ge berörda myndigheter möjlighet att behandla personuppgifter på ett modernt och ändamålsenligt sätt. Lagarna skyddar samtidigt enskilda mot att deras personliga integritet kränks. De nya lagarna har i huvudsak samma materiella tillämpningsområden som de nu gällande lagarna. De kompletterar EU:s dataskyddsförordning.

Regeringen föreslår även att Skatteverket, Tullverket och Kronofogde-myndigheten ska få ett uttryckligt rättsligt stöd för att använda data-analyser och urval för en ännu mer effektiv kontrollverksamhet.

Lagändringarna föreslås träda i kraft den 2 april 2026.
