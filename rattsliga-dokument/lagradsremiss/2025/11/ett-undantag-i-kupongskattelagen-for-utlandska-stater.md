# Ett undantag i kupongskattelagen för utländska stater

I lagrådsremissen föreslås att utländska stater och utländska motsvarigheter till en svensk region, kommun eller ett kommunalförbund ska undantas från skyldighet att betala kupongskatt på utdelning som lämnas av svenska aktiebolag, europabolag med säte i Sverige samt värdepappersfonder och specialfonder.

För att undantaget ska gälla krävs att vissa villkor uppfylls. En utländsk stat ska antingen vara belägen inom Europeiska ekonomiska samarbetsområdet eller ha ingått ett avtal med Sverige som tillåter informationsutbyte i skatteärenden. En utländsk motsvarighet till en svensk region, kommun ett kommunalförbund ska höra hemma i en sådan stat.

Lagändringen föreslås träda i kraft den 1 juli 2026.
