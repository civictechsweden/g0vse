# Kompletterande bestämmelser till EU-förordningen om batterier

I lagrådsremissen föreslås lagändringar som kompletterar EU-förordningen om batterier.

Ändringarna innebär bl.a. att en marknadskontrollmyndighet får

* kräva att ekonomiska aktörer ska tillhandahålla handlingar, specifikationer, data eller uppgifter,
* utföra oanmälda inspektioner på plats och fysiska kontroller av produkter,
* kräva tillträde till lokaler, mark eller transportmedel,
* inleda undersökningar på eget initiativ,
* kräva att ekonomiska aktörer ska vidta lämpliga åtgärder för att få en bristande överensstämmelse med kraven i EU-förordningen om
  batterier att upphöra eller för att eliminera en risk,
* själv vidta åtgärder för att få en bristande överensstämmelse med kraven i EU-förordningen om batterier och EU-förordningen om
  marknadskontroll att upphöra,
* införskaffa, inspektera och demontera varuprover, och
* kräva att innehåll ska avlägsnas från ett onlinegränssnitt, t.ex. en webbplats, att en varning ska visas på onlinegränssnittet eller att åtkomsten till gränssnittet ska begränsas.

Det föreslås även att tystnadsplikt ska gälla för den som har tagit befattning
med ett ärende som gäller marknadskontroll.

I lagrådsremissen föreslås också att lagen (2007:162) om bilskrotningsfonden upphävs.

Lagändringarna föreslås träda i kraft den 1 januari 2026.
