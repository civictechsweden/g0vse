# Ett effektivt straffrättsligt skydd för statliga stöd till företag

I lagrådsremissen föreslår regeringen att en subventionsbrottslag ska införas. Genom lagen får statliga stöd till företag och andra juridiska personer som beslutas av statliga myndigheter och enskilda organ ett särskilt straffrättsligt skydd.

I lagrådsremissen föreslås även en ny lag om underrättelseskyldighet vid felaktiga utbetalningar av statligt företagsstöd.

Regeringen föreslår vidare att lagen (2008:206) om underrättelseskyldighet vid felaktiga utbetalningar från välfärdssystemen ska utvidgas så att även regionerna omfattas av underrättelseskyldigheten till viss del. Underrättelseskyldigheten omfattar de statliga myndigheter och enskilda organ som beslutar om statligt företagsstöd samt Kronofogdemyndigheten.

Lagändringarna föreslås träda i kraft den 1 januari 2026.
