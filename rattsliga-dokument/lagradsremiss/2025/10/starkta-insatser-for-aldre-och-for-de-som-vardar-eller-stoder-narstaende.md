# Stärkta insatser för äldre och för dem som vårdar eller stöder närstående

Regeringen föreslår ändringar i socialtjänstlagen som innebär att den som bor i särskilt boende för äldre ska erbjudas en fast omsorgskontakt. Stödet till den som vårdar eller stöder en närstående tydliggörs så att socialnämnden ska erbjuda information och vägledning.

Socialnämnden ska erbjuda en stödkontakt till den som vårdar eller stöder en närstående. Stödkontakten ska tillgodose behov av anpassad information och vägledning samt stöd med att planera åtgärder.

Socialnämndens ansvar tydliggörs då ett barn som behöver stöd när en närstående exempelvis är allvarligt sjuk eller oväntat avlider..

I hälso- och sjukvårdslagen och patientsäkerhetslagen tydliggörs vårdgivarens och hälso- och sjukvårdspersonalens ansvar för att stödja barn när bland annat barnets förälder exempelvis har en allvarlig fysisk sjukdom eller oväntat avlider. Ansvaret ska omfatta situationen när ett barns syskon exempelvis är allvarligt sjukt.

Lagen om stöd och service till vissa funktionshindrade ändras så att insatsen avlösarservice inte längre behöver utföras i hemmet.

Lagändringarna föreslås träda i kraft den 1 juli 2026.
