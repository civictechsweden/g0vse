# En modern lagstiftning för Kriminalvårdens personuppgiftsbehandling

Regeringen föreslår ändringar i lagen om kriminalvårdens behandling av personuppgifter inom brottsdatalagens område och i tre andra lagar.

Syftet med ändringarna är bl.a. att skapa en mer modern, generell och ändamålsenlig personuppgiftsreglering som upprätthåller ett högt integritetsskydd. Ändringarna innebär i stort att Kriminalvården får större möjligheter att behandla de personuppgifter som behövs för att myndigheten ska kunna verkställa påföljder på ett effektivt och säkert sätt. Samtidigt stärks skyddet för den personliga integriteten. Kriminalvården får också utökade möjligheter att använda ansiktsigenkänning, vilket i viss mån kan underlätta myndighetens expansion.

Lagändringarna föreslås träda i kraft den 1 april 2026.
