# Straffansvar för olovlig finansiell verksamhet

För att säkerställa en effektiv tillsyn och upprätthålla förtroendet för det finansiella systemet är det viktigt att det allmänna kan ingripa mot den som bedriver finansiell verksamhet utan tillstånd eller registrering. I lagrådsremissen föreslår regeringen därför en ny lag om straff för olovlig finansiell verksamhet.

Finansiell verksamhet kräver tillstånd eller registrering hos Finansinspektionen. Tillstånd och registrering är en förutsättning för att Finansinspektionen ska kunna utöva tillsyn över att verksamheten bedrivs i enlighet med den lagstiftning som gäller för verksamheten och i förlängningen för att motverka att verksamheten utnyttjas för brottslig verksamhet, som penningtvätt. Ett exempel på finansiell verksamhet där risken för brottslig användning är betydande är s.k. hawala-verksamhet som bedrivs genom penningöverföringar och som i stor utsträckning saknar korrekta tillstånd eller registreringar.

För att säkerställa en effektiv tillsyn och upprätthålla förtroendet för det finansiella systemet är det viktigt att det allmänna kan ingripa mot den som bedriver finansiell verksamhet utan tillstånd eller registrering. I lagrådsremissen föreslår regeringen därför en ny lag om straff för olovlig finansiell verksamhet. Lagen innehåller bl.a.

* straffbestämmelser som innebär att den som uppsåtligen eller av grov oaktsamhet bedriver finansiell verksamhet utan Finansinspektionens tillstånd eller registrering döms för det nya brottet olovlig finansiell verksamhet,
* bestämmelser om samarbete mellan åklagare och Finansinspektionen vid utredning av olovlig finansiell verksamhet.

Den nya lagen föreslås träda i kraft den 1 mars 2026.
