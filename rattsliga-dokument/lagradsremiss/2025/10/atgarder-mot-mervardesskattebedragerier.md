# Åtgärder mot mervärdesskattebedrägerier

Skatteundandraganden genom mervärdesskattebedrägerier är ett stort problem vid gränsöverskridande handel inom EU. För att minimera den förlust sådana bedrägerier innebär för staten behöver det införas regler som begränsar möjligheten för den som har för avsikt att begå sådana bedrägerier att få tillgång till mervärdesskattesystemet.

I lagrådsremissen föreslås nya regler som bl.a. ger Skatteverket större möjligheter till kontroll i samband med registrering för mervärdesskatt, möjlighet att neka eller avregistrera en person från mervärdesskatt samt möjlighet att besluta att ett registreringsnummer ska visas som ogiltigt i VAT Information Exchange System (VIES).

Lagrådsremissen innehåller även förslag som innebär att Skatteverket under vissa förhållanden ska ha möjlighet att besluta att överskjutande ingående mervärdesskatt inte ska tillgodoräknas.

Syftet med förslagen är att förhindra mervärdesskattebedrägerier och det skatteundandragande som följer med sådana.

Bestämmelserna föreslås träda i kraft den 1 juli 2026.
