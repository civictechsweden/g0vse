# Ett fritidskort för barn och unga – en aktiv och meningsfull fritid i gemenskap med andra

Regeringen föreslår att det införs en lag om ett statligt stöd i form av fritidskort för barns fritidsaktiviteter. Fritidskortet ska främja barns förutsättningar att delta i fritidsaktiviteter som bidrar till en aktiv och meningsfull fritid i gemenskap med andra.

Regeringen föreslår bland annat:

* att E-hälsomyndigheten prövar frågor om fritidskort,
* en ny lag om E-hälsomyndighetens behandling av personuppgifter i ärenden om fritidskort,
* en ändring i lagen om uppgiftsskyldighet som ska motverka felaktiga utbetalningar från välfärdssystemen samt fusk, regelöverträdelser och brottslighet i arbetslivet. Ändringen innebär att E-hälsomyndigheten omfattas av lagens tillämpningsområde,
* en ändring i socialtjänstlagen som innebär att stöd i form av fritidskort inte får påverka beräkningen av försörjningsstöd,
* att lagförslagen träder i kraft 1 september 2025.
