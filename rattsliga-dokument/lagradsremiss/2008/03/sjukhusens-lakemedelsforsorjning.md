# Sjukhusens läkemedelsförsörjning

I lagrådsremissen föreslås att vårdgivarna ska ges en ökad frihet att organisera läkemedelsförsörjningen till eller inom sjukhus. Sjukhusen ska på egen hand eller genom avtal med andra aktörer helt eller delvis kunna ombesörja läkemedelsförsörjningen. Till den ökade friheten för vårdgivarna ska kopplas ett tydligt ansvar. Vårdgivaren ska ansvara för att läkemedelsförsörjningen bedrivs rationellt och på sådant sätt att sjukhusens behov av säkra och effektiva läkemedel tryggas. För att fullgöra detta ansvar ska det finnas sjukhusapotek.

I lagrådsremissen lämnas förslag om att vårdgivaren till Läkemedelsverket ska anmäla hur läkemedelsförsörjning till eller inom sjukhus ska vara organiserad. Även väsentliga förändringar av verksamheten ska anmälas. Om det uppstår eller riskerar att uppstå allvarliga brister i läkemedelsförsörjningen till eller inom sjukhus ska vårdgivaren snarast anmäla detta till Läkemedelsverket.

Lagförslagen föreslås träda i kraft den 1 september 2008\.
