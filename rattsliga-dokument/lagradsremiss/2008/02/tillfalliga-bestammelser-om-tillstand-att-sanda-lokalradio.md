# Tillfälliga bestämmelser om tillstånd att sända lokalradio

I lagrådsremissen föreslås att en lag med tillfälliga bestämmelser om tillstånd att sända lokalradio införs.

Lagen föreslås reglera tillståndsperiodens längd och möjligheten till förlängning av sändningstillstånd. För de tillståndshavare som fått sina tillstånd enligt lokalradiolagen (1993:120) föreslås lagen dessutom reglera innehållet i sändningarna.

Lagen föreslås gälla under tiden den 1 juli 2008 till den 31 december 2009.
