# Vissa ändringar avseende betalning av vägavgift

I lagrådsremissen föreslås att vägavgiftsbevis, den värdehandling som visar att vägavgiften betalats, inte längre ska utfärdas för vissa tunga fordon. Bakgrunden är att det har upphandlats ett nytt betalningssystem och en central databas där registrering av betald vägavgift kommer att ske. All information som nu finns på vägavgiftsbevisen kommer istället att finnas i databasen, vilket gör att bevisen inte längre behövs vid kontroller. Ändringen föreslås träda ikraft den dag regeringen bestämmer.
