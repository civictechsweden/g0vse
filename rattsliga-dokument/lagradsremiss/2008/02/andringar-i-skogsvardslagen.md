# Ändringar i skogsvårdslagen

I lagrådsremissen föreslås vissa ändringar i skogsvårdslagen (1979:429).
Det betonas här att skogen är en förnybar resurs och en definition av begreppet produktiv skogsmark införs. Begreppet skogliga impediment förtydligas så att det framgår att detta begrepp innefattar improduktiv skogsmark samt träd- och buskmark. Som en konsekvens av att skogsmarksbegreppet utvidgats till att omfatta även mark som används för andra ändamål än virkesproduktion föreslås en ny bestämmelse som uttryckligt undantar markägarna från bland annat skyldigheten att anlägga skog och att iaktta vissa regler vid avverkning.
Vidare föreslås att skogsvårdslagens nuvarande krav på skogs- och miljöredovisning (SMÖR) avskaffas.
I mars 2008 lämnades propositionen "En skogspolitik i takt med tiden" till riksdagen.
