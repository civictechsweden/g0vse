# Tillfälliga åtgärder i en nationalstadspark

I lagrådsremissen föreslår regeringen en ny bestämmelse i 4 kap. 7 § miljöbalken som gör det möjligt att vidta åtgärder som innebär ett tillfälligt intrång eller en tillfällig skada i en nationalstadspark. Det ska vara fråga om åtgärder som leder till en höjning av en parks natur\- eller kulturvärden eller som tillgodoser ett annat angeläget allmänt intresse.
