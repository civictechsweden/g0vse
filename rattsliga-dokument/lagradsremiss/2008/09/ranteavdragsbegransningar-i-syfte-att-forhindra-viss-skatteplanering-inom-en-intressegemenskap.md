# Ränteavdragsbegränsningar i syfte att förhindra viss skatteplanering inom en intressegemenskap

Förslaget innebär nya regler som begränsar möjligheten att göra avdrag för ränteutgifter vid internt finansierade förvärv av delägarrätter från ett företag inom intressegemenskapen.
Det är utformat så att det inte onödigt ska försvåra för normal affärsverksamhet. Därför föreslås att avdrag får göras för ränteutgifter om den motsvarande ränteinkomsten beskattas med minst tio procent. Dessutom föreslås att avdrag får göras om transaktionerna huvudsakligen är motiverade av affärsmässiga skäl.
