# Nya bestämmelser om skatte- och tullfrihet för resande från tredje land m.m.

Lagrådsremissen innehåller förslag till ändrade bestämmelser om skatte- och tullfrihet för resande från land utanför EU. Ändringarna görs på grund av ändrade EG-regler. De handlar bl.a. om resanderansonen. Gränsen för skatte- och tullfrihet höjs från 175 euro till 430 eller 300 euro. Den högre nivån gäller flyg- och sjöresenärer och den lägre nivån gäller andra resenärer. Begränsningen för vin höjs till fyra liter och en begränsning till sexton liter införs för starköl.
