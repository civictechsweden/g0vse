# Befogenhet att beslagta fisk och annan egendom enligt fiskelagen

Mot bakgrund av att det har uppstått en osäkerhet om 47 § fiskelagen ger stöd för befattningshavare hos Fiskeriverket och länsstyrelsen att ta fisk och annan egendom i beslag, finns ett behov av att tydliggöra paragrafen. I lagrådsremissen föreslås därför att det i paragrafen uttryckligen ska anges att sådan befattningshavare hos Fiskeriverket och länsstyrelsen i vars uppgifter det ingår att övervaka efterlevnaden av bestämmelser om fiske har sådan befogenhet. Förslaget innebär vidare att paragrafen ska innehålla en uttömmande reglering av de myndigheter vid vilka det finns befattningshavare som har en sådan befogenhet.

En proposition lämnades över den 23 oktober 2008\. Den föreslagna ändringen föreslås enligt propositionen träda i kraft den 1 februari 2009\.
