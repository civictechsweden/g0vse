# Några beskattnings- och kontrollfrågor vid införsel av vissa punktskattepliktiga varor för privat bruk

Sedan den 1 juli 2008 får privatpersoner föra in alkohol för eget bruk med hjälp av en mellanhand. I dessa fall ska alkoholskatt betalas i Sverige. För att myndigheterna ska veta vem som ska betala skatten ska den som transporterar varorna till Sverige ha med sig ett särskilt dokument där det framgår vem som är skattskyldig. Om föraren inte kan uppvisa sådant dokument påförs han eller hon transporttillägg.
Uppvärmningsbränsle som förs in till Sverige av en enskild person för eget bruk ska enligt förslaget beskattas i Sverige, om inte bränslet förs in i tankfordon för yrkesmässig handel. Tullverket ska kontrollera privata transporter av skattepliktigt bränsle, medan Skatteverket ska besluta om skatt och eventuellt transporttillägg.
Ändringarna är anpassningar av svenska bestämmelser till EG-rätten och föreslås börja gälla den 1 januari 2009.
