# En begränsad fastighetsavgift för pensionärer

I lagrådsremissen föreslås en begränsad fastighetsavgift för pensionärer med knappa ekonomiska resurser. Fastighetsavgiften för permanentbostäder begränsas genom skattereduktion till 4 procent av den avgiftsskyldiges inkomst. De som ska kunna tillgodoräkna sig skattereduktion är personer som fyllt 65 år vid ingången av året före taxeringsåret eller som under året före taxeringsåret fått aktivitets- eller sjukersättning.
De nya bestämmelserna föreslås träda i kraft den 1 december 2008 och tillämpas första gången vid 2009 års taxering för fastighetsavgift som avser 2008.
