# Funktionell separation för bättre bredbandskonkurrens

I lagrådsremissen lämnas förslag till ett nytt regleringsverktyg i lagen (2003:389\) om elektronisk kommunikation (LEK) i syfte att skapa effektiv och långsiktig konkurrens på grossistmarknaden för bredband. För att säkerställa icke\-diskriminering och insyn ska en vertikalt integrerad dominerande operatör som ålagts skyldighet om LLUBtillträde (local loop unbundling) och s.k. bitströmstillträde till det metallbaserade accessnätet i vissa fall kunna förpliktas att genomföra en funktionell separation av de verksamheter som förvaltar, driver och tillhandahåller nätet med nödvändiga tillhörande installationer.

Förpliktelsen får förenas med villkor som säkrar den avskilda verksamhetens oberoende i förhållande till operatörens egen försäljningsverksamhet i slutkundsledet. Villkoren får innefatta krav på att de separerade verksamheterna ska drivas av en separat juridisk person med oberoende ledning. Alternativt kan villkoren innebära att operatörens inflytande över den separerade enheten inskränks på motsvarande sätt genom organisatoriska åtgärder.

Om den dominerande operatören frivilligt åtar sig att funktionellt separera delar av sin verksamhet får det åtagandet i stället godtas i beslut. Så länge beslutet gäller får då någon förpliktelse om funktionell separation inte meddelas. Ett beslut om tvingande eller frivillig funktionell separation får inte fattas utan att ett utkast till beslutet först har godkänts av Europeiska gemenskapernas kommission.

De nya bestämmelserna föreslås träda i kraft den 1 juli 2008\.
