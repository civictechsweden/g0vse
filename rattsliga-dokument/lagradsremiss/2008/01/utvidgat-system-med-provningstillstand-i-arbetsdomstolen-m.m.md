# Utvidgat system med prövningstillstånd i Arbetsdomstolen m.m.

I lagrådsremissen föreslås ändringar i bl.a. lagen (1974:371) om rätte-gången i arbetstvister med innebörd att systemet med prövningstillstånd utvidgas till att omfatta tingsrättens alla beslut och domar som överklagas till Arbetsdomstolen. Frågor om prövningstillstånd ska kunna avgöras av tre lagfarna domare och s.k. intresseledamöter behöver alltså inte delta i dessa beslut. Vidare ska den som överklagar en tingsrätts dom eller beslut till Arbetsdomstolen i överklagandet ange de omständigheter som anförs till stöd för att prövningstillstånd ska meddelas.

Lagändringarna i denna del föreslås träda i kraft den 1 november 2008.

I lagrådsremissen föreslås även ändringar i samma lag med innebörd att ordförande vid Arbetsdomstolen ska anställas som ordinarie domare i domstolen.

Lagändringen i denna del föreslås träda i kraft den 1 juli 2008.
