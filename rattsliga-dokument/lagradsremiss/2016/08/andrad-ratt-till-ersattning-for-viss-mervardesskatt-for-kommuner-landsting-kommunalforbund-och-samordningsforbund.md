# Ändrad rätt till ersättning för viss mervärdesskatt för kommuner, landsting, kommunalförbund och samordningsförbund

Enligt lagen om ersättning för viss mervärdesskatt för kommuner, landsting, kommunalförbund och samordningsförbund har dessa rätt till ersättning för ingående skatt enligt mervärdesskattelagen och för s.k. dold mervärdesskatt.

I lagrådsremissen föreslås att lagen ändras så att rätten till ersättning även omfattar de fall då kommuner, landsting, kommunalförbund och samordningsförbund i egen regi bedriver boendeformerna hem för vård eller boende respektive stödboende. Lagändringen föreslås träda i kraft den 1 januari 2017.
