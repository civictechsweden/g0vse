# En utvidgad skyldighet att anmäla växtskadegörare

Regeringen har beslutat att inhämta Lagrådets yttrande över förslag till lag om ändring i växtskyddslagen (1972:318\).

Som en följd av ändringar i rådets direktiv 2000/29/EG om skyddsåtgärder mot att skadegörare på växter eller växtpro\-dukter förs in till gemenskapen och mot att de sprids inom gemenskapen föreslås i lagrådsremissen ändringar i växtskyddslagen (1972:318\) om skyldigheten att anmäla växtskadegörare.

Förslaget innebär att skyldigheten utvidgas till att gälla alla som konstaterar eller misstänker förekomst av vissa växtskadegörare. Det föreslås också en skyldighet för den som har gjort en anmälan att på begäran av den myndighet som regeringen bestämmer lämna ytterligare upplysningar om den anmälda förekomsten.

Lagändringarna föreslås träda i kraft den 1 januari 2017\.
