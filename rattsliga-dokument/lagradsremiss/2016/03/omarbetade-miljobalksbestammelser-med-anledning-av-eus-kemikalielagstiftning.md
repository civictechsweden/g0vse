# Omarbetade miljöbalksbestämmelser med anledning av EU:s kemikalielagstiftning

I lagrådsremissen föreslås ändringar som bör göras i miljöbalken med anledning av att kemikalieregleringen i allt väsentligt nu finns i EU\-förordningar.

Regeringen beslutade den 12 mars 2015 att inhämta Lagrådets yttrande över förslag till ändringar i miljöbalken med anledning av EU:s biocidförordning, EU:s växtskyddsmedelsförordning och CLP\-förordningen (Miljöbalken och EU:s kemikalielagstiftning). Förslagen avsåg ändringar i 14, 21 och 29 kap. miljöbalken.

Förslaget till lag om ändring i miljöbalken i denna lagrådsremiss skiljer sig från förslaget i lagrådsremissen om miljöbalken och EU:s kemikalielagstiftning (den tidigare remissen) till viss del.

Lagändringarna föreslås träda i kraft den 1 juli 2016\.
