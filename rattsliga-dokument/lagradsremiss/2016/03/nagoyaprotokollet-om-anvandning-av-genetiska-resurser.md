# Nagoyaprotokollet om användning av genetiska resurser

I lagrådsremissen föreslås nya bestämmelser i miljöbalken om användning av genetiska resurser och traditionell kunskap.

I lagrådsremissen föreslås nya bestämmelser i miljöbalken om användning av genetiska resurser och traditionell kunskap som rör genetiska resurser. Förslagen syftar till att genomföra Nagoyaprotokollet om tillträde till och rimlig och rättvis fördelning av vinster från utnyttjande av genetiska resurser. Nagoyaprotokollet antogs den 29 oktober 2010. Nagoyaprotokollet är ett tilläggsprotokoll till FN:s konvention om biologisk mångfald, som Sverige är bunden av (SÖ 1993:77). Sverige undertecknade Nagoyaprotokollet den 23 juni 2011, men har ännu inte ratificerat det.

Förslagen innebär i huvudsak att den EU-förordning som antagits för genomförandet kompletteras med en straffbestämmelse.

Lagändringarna föreslås träda i kraft den 15 juli 2016.
