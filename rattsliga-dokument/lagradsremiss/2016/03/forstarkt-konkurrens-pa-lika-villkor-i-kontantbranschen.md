# Förstärkt konkurrens på lika villkor i kontantbranschen

Lagrådsremissen innehåller ett förslag om ändrade regler för kassaregisterskyldigheten som syftar till förstärkt konkurrens på lika villkor i kontantbranschen. Förslaget innebär att en näringsidkare utan fast driftställe i Sverige inte längre ska vara undantagen från skyldigheten att använda certifierade kassaregister om försäljning görs mot kontant betalning eller betalning med kontokort. Näringsidkaren kan använda ett kassaregister som uppfyller likvärdiga krav utan att vara certifierat om det har varit föremål för prövning enligt bestämmelserna i ett annat land inom Europeiska ekonomiska samarbetsområdet.

De nya reglerna föreslås träda i kraft den 1 januari 2017.
