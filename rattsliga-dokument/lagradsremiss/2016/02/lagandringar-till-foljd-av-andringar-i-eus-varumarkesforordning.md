# Lagändringar till följd av ändringar i EU:s varumärkesförordning

Regeringen föreslår de lagändringar som föranleds av ändringar i EU:s varumärkesförordning.

Ändringarna omfattar:

* Hänvisningarna till gemenskapsvarumärke i varumärkeslagen och firmalagen ändras till EU\-varumärke.
* Hänvisningarna till Byrån för harmonisering inom den inre marknaden i upphovsrättslagen och mönsterskyddslagen ändras till Europeiska unionens immaterialrättsmyndighet.
* Det ska inte längre vara möjligt att ge in en ansökan om registrering av ett EU\-varumärke till Patent\- och registreringsverket.
* Bestämmelserna i varumärkeslagen om straffansvar och förverkande av egendom ska inte gälla vid intrång i ett EU\-varumärke i det fall då varorna endast tillfälligt passerar EU utan att släppas ut på EU:s marknad.

Lagändringarna föreslås träda i kraft den 1 juni 2016\.

[Pressmeddelande: Ökade möjligheter att stoppa varumärkesförfalskningar som passerar genom EU](/pressmeddelanden/2016/02/okade-mojligheter-att-stoppa-varumarkesforfalskningar-som-passerar-genom-eu/)
