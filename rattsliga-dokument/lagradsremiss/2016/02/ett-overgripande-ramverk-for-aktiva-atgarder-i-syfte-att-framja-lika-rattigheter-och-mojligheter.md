# Ett övergripande ramverk för aktiva åtgärder i syfte att främja lika rättigheter och möjligheter

I lagrådsremissen föreslås ändringar i diskrimineringslagen (2008:567). Ett av förslagen är att lönekartläggning nu ska genomföras årligen, istället för var tredje år.

I övrigt innebär förslagen bland annat att:

* Arbetet med aktiva åtgärder ska omfatta alla sju diskrimineringsgrunder.
* Arbetet ska göras enligt ett övergripande ramverk – undersöka risker för diskriminering, analysera orsaker, vidta åtgärder och följa upp arbetet. Utformningen av de konkreta åtgärderna lämnas till arbetsgivaren respektive utbildningsanordnaren.
* Det införs ett krav på arbetsgivare och utbildningsanordnare att ha riktlinjer och rutiner för verksamheten i syfte att förhindra trakasserier.

Lagändringarna föreslås träda i kraft den 1 januari 2017.
