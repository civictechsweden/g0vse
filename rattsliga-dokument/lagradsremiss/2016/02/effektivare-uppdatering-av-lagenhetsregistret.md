# Effektivare uppdatering av lägenhetsregistret

I lagrådsremissen föreslås utökade möjligheter för Lantmäteriet att lämna ut uppgifter ur lägenhetsregistret på medium för automatiserad behandling.

Syftet med den föreslagna ändringen är att möjliggöra en effektivare uppdatering av lägenhetsregistret.

Förslaget omfattar endast sådana utlämnanden som sker till kommuner för att dessa ska kunna fullgöra sina skyldigheter att registrera ändringar och kompletteringar av vissa uppgifter i registret.

Lagändringen föreslås träda i kraft den 1 juli 2016\.
