# Ändring av en avvisningsbestämmelse i utlänningslagen

I lagrådsremissen föreslås en ändring av bestämmelsen om formella avvisningsgrunder i utlänningslagen (2005:716).

Ändringen innebär ett förtydligande av att avvisning får ske av en utlänning som har visering eller är undantagen från kravet på visering men inte har för avsikt att lämna landet efter viseringstidens utgång eller efter att den viseringsfria tiden har löpt ut. Ändringen är nödvändig för att Sverige ska kunna uppfylla sina åtaganden enligt EU-rätten.

Lagändringen föreslås träda i kraft den 1 juli 2016.

[Pressmeddelande: Regeringen föreslår ändring av en avvisningsbestämmelse i utlänningslagen](/pressmeddelanden/2016/02/regeringen-foreslar-andring-av-en-avvisningsbestammelse-i-utlanningslagen/)
