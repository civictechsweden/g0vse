# En avgiftsfri filmgranskning och utvidgad ledsagarregel

I lagrådsremissen föreslås ändringar i lagen (2010:1882\) om åldersgränser för film som ska visas offentligt som innebär att kravet på tillståndskort avskaffas och att avgiften för fastställande av åldersgränser för film tas bort. Dessutom föreslås att ledsagarregeln utvidgas så att barn som fyllt elva men inte femton år och som är i sällskap med en person som är arton år eller äldre får medges tillträde till visning av en film som inte är tillåten för barn under femton år.
Lagändringarna föreslås träda i kraft den 1 mars 2017\.
