# Överlämnande av vissa förvaltningsuppgifter till nationellt utvecklingsbolag

I arbetet med att stärka förutsättningarna för en förbättrad kapitalstruktur
i innovativa företag med hög tillväxtpotential har regeringen för avsikt
att etablera ett nationellt utvecklingsbolag. I denna lagrådsremiss lämnas
förslag till en ny lag som syftar till att göra det möjligt för det nationella
utvecklingsbolaget att lämna stöd inom ramen för EU:s statsstödsregler.
Den nya lagen föreslås träda i kraft den 1 januari 2017.
