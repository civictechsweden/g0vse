# Samordnad prövning av buller enligt miljöbalken och plan- och bygglagen

I lagrådsremissen föreslås ändringar i miljöbalken och plan\- och bygglagen (2010:900\). Syftet med förslagen är att förbättra samordningen av miljöbalken och plan\- och bygglagen för att underlätta planering och byggande av bostäder i bullerutsatta miljöer.

Ändringarna innebär bland annat nya krav i plan\- och bygglagen på förebyggande av olägenhet för människors hälsa i fråga om omgivningsbuller vid lokalisering, utformning och placering av bostadsbyggnader. Det ställs vidare nya krav i plan\- och bygglagen på redovisning av bullervärden vid planläggning och bygglovsprövning.

Lagändringarna föreslås träda i kraft den 2 januari 2015\.
