# Dispens från biotopskyddet för åtgärder inom jordbruket

I lagrådsremissen föreslår regeringen att det, om vissa förutsättningar är uppfyllda, ska anses finnas särskilda skäl för dispens när en fråga om dispens från biotopskyddet avser att inom ett generellt skyddat biotopskyddsområde vidta en åtgärd som underlättar för jordbruket. Dels ska åtgärden behövas för att utveckla eller bibehålla ett aktivt brukande av jordbruksmark, dels ska biotopskyddets syften fortfarande kunna tillgodoses med hänsyn till förekomsten av samma typ av biotopskyddsområde eller med hänsyn till naturvärdena hos det skyddade biotopområde som dispensen avser och de naturvärden som biotopskyddsområdet bidrar till i landskapet.

Ändringen i miljöbalken föreslås träda i kraft den 1 september 2014.
