# Nya åtgärder som kan genomföras utan krav på bygglov

I lagrådsremissen föreslås ändringar i plan\- och bygglagen (2010:900\). Syftet med ändringarna är att förenkla regelverket så att krav på bygglov inte ställs i större utsträckning än vad som är motiverat utifrån samhällets behov av att säkerställa att bebyggelsen utvecklas på ett lämpligt och hållbart sätt.

Ändringarna innebär att det antal åtgärder som ska kunna vidtas utan krav på bygglov utökas. För det första ska större komplementbyggnader och mindre bostäder på sammanlagt 25 kvadratmeter kunna uppföras. För det andra ska en\- och tvåbostadshus kunna byggas till med högst 15 kvadratmeter. På en\- och tvåbostadshus ska också högst två takkupor kunna byggas. Lagändringarna föreslås träda i kraft den 2 juli 2014\.
