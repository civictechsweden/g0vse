# Nya administrativa sanktioner på finansmarknadsområdet

Lagrådsremissen innehåller förslag till lagändringar som syftar till att genomföra vissa delar av EU\-direktivet om behörighet att utöva verksamhet i kreditinstitut och värdepappersföretag och om tillsyn av kreditinstitut och värdepappersföretag, om ändring av direktiv 2002/87/EG och om upphävande av direktiv 2006/48/EG och 2006/49/EG (kapitaltäckningsdirektivet).

De föreslagna lagändringarna innebär att det bl.a. införs administrativa sanktioner mot fysiska personer.

I lagrådsremissen föreslås ändringar i lagen om bank\- och finansieringsrörelse och lagen om värdepappersmarknaden.

Lagändringarna föreslås träda i kraft den 1 maj 2015\.
