# Inkomstbeskattning, redovisning och revision avseende Eric-konsortier

I lagrådsremissen lämnas förslag till hur associationsformen konsortium för europeisk forskningsinfrastruktur ska beskattas i Sverige. Förslaget är en följd av rådets förordning om gemenskapens rättsliga ram för ett konsortium för europeisk forskningsinfrastruktur (Eric\-konsortium). Ett Eric\-konsortium ska enligt förordningen ha status som juridisk person.

Medlemskonstellationen måste omfatta minst en medlemsstat och två andra länder som antingen är medlemsstater eller anslutna länder. Ytterligare medlemsstater, anslutna länder, tredjeländer samt mellanstatliga organisationer kan under vissa förutsättningar ansluta sig som medlemmar.

Förslaget innebär att ett Eric\-konsortium vid beskattningen i Sverige likställs med en ekonomisk förening. Detta föranleder ändringar i inkomstskattelagen och skatteförfarandelagen. Vidare föreslås ändringar i bokföringslagen, årsredovisningslagen och revisionslagen. Förslagen innebär bl.a. att ett Eric\-konsortium för varje räkenskapsår ska avsluta bokföringen med en årsredovisning som ska offentliggöras och att endast den som är auktoriserad eller godkänd revisor kan vara revisor i ett Eric\-konsortium.

Ändringarna föreslås träda i kraft den 1 januari 2015\.
