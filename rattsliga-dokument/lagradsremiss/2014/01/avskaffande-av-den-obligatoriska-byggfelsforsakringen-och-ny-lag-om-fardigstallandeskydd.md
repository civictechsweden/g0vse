# Avskaffande av den obligatoriska byggfelsförsäkringen och ny lag om färdigställandeskydd

I lagrådsremissen föreslås att lagen (1993:320\) om byggfelsförsäkring m.m. upphävs och att lagens bestämmelser om färdigställandeskydd förs över i huvudsak oförändrade till en ny lag om färdigställandeskydd. Förslaget innebär att kravet på en obligatorisk byggfelsförsäkring vid bostadsbyggande tas bort. Samtidigt föreslås att det görs ett förtydligande och några ändringar i sak i reglerna om färdigställandeskydd. Bestämmelserna om färdigställandeskydd moderniseras även språkligt. Det föreslås vidare ett antal följdändringar i plan\- och bygglagen (2010:900\). Förslagen är ett led i regeringens arbete med att effektivisera plan\- och byggprocesserna. Lagförslagen föreslås träda i kraft den 1 juni 2014\. Vid samma tidpunkt ska lagen om byggfelsförsäkring m.m. upphöra att gälla.
