# Remiss av 2018 års ändringar av sjöarbetskonventionen (MLC) – Analys och förslag till genomförande

I augusti 2013 trädde 2006 års sjöarbetskonvention i kraft i Sverige. Under 2018 antog ILO ett antal ändringar i konventionen. Ändringarna handlar om en sjömans rättigheter vid sjöröveri och väpnat rån mot fartyg.


Transportstyrelsen har under hösten 2018 haft i uppdrag att ta fram en analys av och förslag till genomförande av 2018 års ändringar av konventionen i svensk rätt. Bifogat återfinns Transportstyrelsens rapport ”2018 års ändringar av sjöarbetskonventionen (MLC) – Analys och förslag till genomförande”. Bifogat återfinns även ett dokument med de ändringar som ILO antog i juni 2018\.

Vidare bifogas en promemoria från Infrastrukturdepartementet som kompletterar Transportstyrelsens rapport med dels ett fullständigt författningsförslag, dels en författningskommentar. I dessa delar ersätter promemorian Transportstyrelsens rapport. I övrigt hänvisas till Transportstyrelsens rapport.

Remissvaren ska ha kommit in till Infrastrukturdepartementet senast den 1 oktober 2019\.
