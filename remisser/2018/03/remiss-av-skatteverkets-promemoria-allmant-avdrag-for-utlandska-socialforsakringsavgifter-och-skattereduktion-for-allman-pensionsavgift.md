# Remiss av Skatteverkets promemoria Allmänt avdrag för utländska socialförsäkringsavgifter och skattereduktion för allmän pensionsavgift

Här kan du ta del av vilka instanser som Finansdepartementet har remitterat Skatteverkets promemoria Allmänt avdrag för utländska socialförsäkringsavgifter och
skattereduktion för allmän pensionsavgift.

I promemorian föreslår Skatteverket att det inte längre ska krävas att en skattskyldig ska omfattas av en annan EU medlemsstats lagstiftning om social trygghet för att få allmänt avdrag för obligatoriska utländska socialförsäkringsavgifter.

I promemorian föreslår Skatteverket också att skattereduktion för allmän pensionsavgift vid inkomst av annat förvärvsarbete endast ska göras för betald allmän pensionsavgift. Idag får personer med inkomst av annat förvärvsarbete som inte betalar allmän pensionsavgift ändå skattereduktion.

Skatteverket förslår att bestämmelserna ska träda i kraft den 1 januari 2019.

Remissvaren ska ha kommit in till Finansdepartementet senast fredagen
den 1 juni 2018.
