# Remiss av SOU 2018:22 Ett ordnat mottagande – gemensamt ansvar för snabb etablering eller återvändande

Här kan du ta del av svaren från dem som har ombetts att svara på remissen från Mottagandeutredningen SOU 2018:22, Ett ordnat mottagande – gemensamt ansvar för snabb etablering eller återvändande. Övriga yttranden finns tillgängliga i departementet.

Remissinstanserna 1–120 har tidigare fått Mottagandeutredningens betänkande (SOU 2018:22) på remiss, se remissbrev daterat den 9 maj 2018. Inom Justitiedepartementet har en kompletterande promemoria i frågan om eget boende för asylsökande m.fl. tagits fram. Remissen omfattar även den kompletterande promemorian.

För remissinstanserna för den kompletterande promemorian, som inte tidigare har fått betänkandet på remiss, omfattar remissen frågan om eget boende för asylsökande m.fl. (betänkandet avsnitt 7.3 och 13.8 samt den kompletterande promemorian).
