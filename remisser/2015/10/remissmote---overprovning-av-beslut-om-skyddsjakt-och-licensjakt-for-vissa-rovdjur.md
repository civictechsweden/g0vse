# Remissmöte - Överprövning av beslut om skyddsjakt och licensjakt för vissa rovdjur

Inbjudan till mötet riktar sig till remissinstanserna, se nedan.

Den 28 maj 2015 beslutades att en utredning skulle genomföras i Regeringskansliet för att föreslå en transparent och rättssäker processgång för överprövning av länsstyrelsens beslut om skyddsjakt och licensjakt på stora rovdjur som är förenlig med EU-rätten. Hovrättslagmannen Charlotta Riberdahl utsågs till utredare.

Näringsdepartementet bjuder in till ett remissmöte om utredarens förslag.

## Remissinstanser:

l. Kammarrätten i Stockholm

2. Kammarrätten  i Göteborg

3. Förvaltningsrätten i Stockholm

4. Förvaltningsrätten i Karlstad

5. Domstolsverket

6. Naturvårdsverket

7. Stockholms  universitet

8. Sveriges lantbruksuniversitet

9. Sametinget

10. Länsstyrelsen i Stockholms  län

11. Länsstyrelsen i Uppsala län

12. Länsstyrelsen i Västra Götalands län

13. Länsstyrelsen i Värmlands län

14. Länsstyrelsen i Örebro län

15. Länsstyrelsen i Västmanlands  län

16. Länsstyrelsen i Dalarnas län

17. Länsstyrelsen i Gävleborgs  län

18. Sveriges Kommuner och Landsting

19. Lantbrukarnas Riksförbund

20. Förbundet Sveriges småbrukare

21. Svenska Fåravelsförbundet

22. Föreningen Sveriges Fäbodbrukare

23. Svenska Jägareförbundet

24. Jägarnas Riksförbund

25. Svenska Samernas Riksförbund

26. Sveriges jordägareförbund

27. Naturskyddsföreningen

28. Svenska rovdjursföreningen

29. Svenska djurskyddsföreningen

30. Världsnaturfonden

31. Fältbiologerna

32. Friluftsfrämjandet

Anmälan  till remissmötet görs till [Agneta Karlsson](mailto:agneta.m.karlsson@regeringskansliet.se "Epost till Agneta Karlsson") senast den 27 oktober 2015. Vänligen uppge namn på deltagare och en e-postadress till den anmälda personen. Vi ber er även anmäla eventuella  ändringar av deltagare till samma adress, i syfte att underlätta legitimering vid inpassering i lokalerna.

Deltagarantalet är begränsat. Endast en representant per remissinstans kan närvara. Önskemål om att hålla ett muntligt anförande ska anmälas senast den 27 oktober 2015 till [Agneta Karlsson](mailto:agneta.m.karlsson@regeringskansliet.se "Epost till Agneta Karlsson"). Muntliga anföranden ska hållas kortfattade (högst fem minuter). Vi välkomnar om flera remissinstanser samordnar sina anföranden. Mot slutet av mötet kommer det att finnas tid för avslutande diskussion.

En skriftlig kopia av anförandet eller ett skriftligt remissyttrande lämnas till Näringsdepartementet senast den 5 november 2015. Yttrandet bör även skickas med e-post till Näringsdepartementet i Word-format för att underlätta bearbetning av remissynpunkterna. Skicka svaren till [registrator på Näringsdepartementet](mailto:n.registrator@regeringskansliet.se "Epost till registratorn på Näringsdepartementet") och till [Agneta Karlsson](mailto:agneta.m.karlsson@regeringskansliet.se "Epost till Agneta Karlsson").

Myndigheter under regeringen är skyldiga att svara på remissen. En myndighet avgör dock på eget ansvar om den har några synpunkter att redovisa i sitt svar. Om myndigheten inte har några synpunkter, räcker det att i svaret ge besked om detta.

För övriga remissinstanser innebär denna inbjudan en möjlighet att lämna synpunkter.
