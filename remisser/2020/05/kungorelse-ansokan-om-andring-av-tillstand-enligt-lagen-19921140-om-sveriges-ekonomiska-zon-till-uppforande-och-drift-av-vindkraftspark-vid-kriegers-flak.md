# Kungörelse: Ansökan om ändring av tillstånd enligt lagen (1992:1140) om Sveriges ekonomiska zon till uppförande och drift av vindkraftspark vid Kriegers Flak

Här kan du ta del av den kungörelse gällande ansökan om ändring av tillstånd enligt lagen (1992:1140\) om Sveriges ekonomiska zon till uppförande och drift av vindkraftspark vid Kriegers Flak som Miljödepartementet skickat ut.


Regeringen gav den 29 juni 2006 tillstånd enligt lagen (1992:1140\) om Sveriges ekonomiska zon att inom område vid Kriegers Flak i södra Östersjön uppföra och driva en gruppstation för vindkraft.  I beslut den 18 december 2014 förlängde regeringen tiden inom vilken byggnations\- och anläggningsarbetena skulle vara genomförda till den 1 oktober 2018\.

Vattenfall Vindkraft AB har ansökt om ändrat tillstånd för verksamheten. Ansökan avser ökning av tillåten maximal höjd av vindkraftverken, förlängning av den tid inom vilken byggnations\- och anläggningsarbetena ska vara genomförda med mera. Till ansökan har fogats en miljökonsekvensbeskrivning enligt 6 kap. miljöbalken.

Handlingarna i ärendet finns tillgängliga hos aktförvararen Tova Halldén, Trelleborgs kommun, Kommunledningskontoret, Rådhuset, Algatan 13, Trelleborg.

Den som vill yttra sig i ärendet kan göra detta skriftligen till Miljödepartementet, 103 33 Stockholm eller till m.registrator@regeringskansliet.se, senast den 15 juni 2020\.

Ärendets diarienummer M2018/02437/Me bör anges.
