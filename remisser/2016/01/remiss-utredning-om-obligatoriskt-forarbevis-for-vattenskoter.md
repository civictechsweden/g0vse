# Remiss: Utredning om obligatoriskt förarbevis för vattenskoter

Remissvaren ska ha kommit in till Näringsdepartementet senast den 15 april 2016.

## Remissinstanser:

1. Svea hovrätt
2. Kammarrätten i Jönköping
3. Länsstyrelsen i Jönköpings län
4. Länsstyrelsen i Norrbottens län
5. Länsstyrelsen i Skåne län
6. Länsstyrelsen i Stockholms län
7. Länsstyrelsen i Värmlands län
8. Länsstyrelsen i Västerbottens län
9. Länsstyrelsen i Västra Götalands län
10. Transportstyrelsen
11. Sjöfartsverket
12. Kustbevakningen
13. Polismyndigheten
14. Åklagarmyndigheten
15. Domstolsverket
16. Hav- och Vattenmyndigheten
17. Naturvårdsverket
18. Trafikverket
19. Stockholms kommun
20. Göteborgs kommun
21. Malmö kommun
22. Värmdö kommun
23. Vaxholms kommun
24. Sotenäs kommun
25. Karlskrona kommun
26. Laholms kommun
27. Luleå kommun
28. Växjö kommun
29. Sweboat – Båtbranschens riksförbund
30. NFB – Nämnden för Båtlivsutbildning
31. Sjöräddningssällskapet
32. Sveriges Trafikskolors Riksförbund
33. SVERA – Svenska Racerbåtförbundet
34. Sveriges Hamnar
35. Naturskyddsföreningen
36. Regelrådet

I augusti 2014 uppdrogs åt Regeringskansliet att utreda införande av förarintyg för vattenskoter (N2014/03447/MRT). Utredningen resulterade i promemorian Obligatoriskt förarbevis för vattenskoter. På området har utredningen föregåtts av bland annat Ds 2008:32 Behörighetsbevis för fritidsbåtar och fritidsskepp samt Hav- och Vattenmyndighetens rapport den 29 november 2013 om Vattenskotrar och andra mindre motordrivna vattenfarkoster.

Promemorian om Obligatoriskt förarbevis för vattenskoter remitteras härmed. Remissinstanserna uppmanas särskilt att yttra sig i frågan om den föreslagna lagens tillämpningsområde.

Remissvaren ska ha kommit in till Näringsdepartementet senast den 15 april 2016. Remissvaren önskas i elektronisk form via e-post till [Näringsdepartementets registrator](mailto:n.registrator@regeringskansliet.se "E-post till Näringsdepartementets registrator") samt till [Stefan Zetterlind](mailto:stefan.zetterlind@regeringskansliet.se "E-post till Stefan Zetterlind") i både Word- och pdf-format. Vi uppskattar om filnamnet är Regeringskansliets diarienummer utan snedstreck följt av remissinstansens namn (t.ex. "N2015-55575-MRT X-stads kommun.doc"). I remissvaret anges Regeringskansliets diarienummer N2014/03447/MRT. I remissen ligger att regeringen vill ha synpunkter på förslagen eller materialet i promemorian.

Myndigheter under regeringen är skyldiga att svara på remissen. En myndighet avgör dock på eget ansvar om den har några synpunkter att redovisa i ett svar. Om myndigheten inte har några synpunkter, räcker det att svaret ger besked om detta.

För andra remissinstanser innebär remissen en in­bju­dan att lämna synpunkter.

Frågor under remisstiden kan ställas till [Stefan Zetterlind](mailto:stefan.zetterlind@regeringskansliet.se "E-post till Stefan Zetterlind") telefonnummer 08-405 16 45.
