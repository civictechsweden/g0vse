# Remiss av Skatteverkets promemoria Tredjemansföreläggande för kontroll av vissa beslut om punktskatt

Här kan du ta del av vilka instanser som regeringen har remitterat Skatteverkets promemoria Tredjemansföreläggande för kontroll av vissa beslut om punktskatt.


I promemorian föreslås att Skatteverket i vissa fall ges möjlighet att förelägga tredjeman att lämna uppgifter om den som har ansökt om återbetalning av eller kompensation för punktskatt. Uppgifterna ska ha betydelse för kontroll av att den som har ansökt om återbetalning av eller kompensation för punktskatt har lämnat riktiga och fullständiga uppgifter. Förslaget föreslås träda i kraft den 1 juli 2017\.

Remissvaren ska ha kommit in till Finansdepartementet senast måndagen den 20 februari 2017 kl. 16\.00\.
