# Remiss av Policyramverk för det svenska utvecklingssamarbetet

Här kan du ta del av de remissvar som har kommit till Utrikesdepartementet på Policyramverk för det svenska utvecklingssamarbetet

I policyramverket för det svenska utvecklingssamarbetet redogör regeringen för biståndets roll i genomförandet av de globala utmaningar som världen står inför och som tydliggjorts Agenda 2030.

- Nu ser vi fram emot att höra synpunkter från remissinstanserna på vår biståndspolitiska inriktning. Vårt förslag på policyramverk stärker biståndets fokus på konfliktförebyggande, miljö och klimat, jämställdhet, demokrati och mänskliga rättigheter och migration. Vi stärker kopplingen mellan katastrofbistånd och långsiktig utveckling. Det är viktigt eftersom biståndet har en så stor roll att förebygga dessa problem, att lindra nöd och att ge hopp, säger biståndsminister Isabella Lövin.
