# Remiss av Lantmäteriets promemoria Ändring av Inskrivningsförordningen (2000:309)

Här kan du ta del av till vilka instanser som regeringen har remitterat Lantmäteriets promemoria Ändring av Inskrivningsförordningen (2000:309).

Promemorian med författningsförslag har upprättats av Lantmäteriet.

I promemorian föreslår Lantmäteriet att det ska bli möjligt för myndigheter att skicka in underrättelser elektroniskt i ärenden om anteckning i fastighetsregistret. Dessutom föreslås att möjligheten till att ge in ansökningar om inskrivning elektroniskt öppnas upp för både professionella ingivare som inte står under myndighets tillsyn och för privatpersoner. I dagsläget kan bara professionella ingivare som står under myndighets tillsyn ge in ansökningar elektroniskt. Detta förutsätter två ändringar i inskrivningsförordningen. Förslagens syfte är att förenkla och förbättra hanteringen för ingivare och Lantmäteriet.

I remissen ligger att regeringen vill ha synpunkter på författningsförslagen och bedömningarna i promemorian.

Remissvaren ska ha kommit in till Justitiedepartementet senast den 5 januari 2017.
