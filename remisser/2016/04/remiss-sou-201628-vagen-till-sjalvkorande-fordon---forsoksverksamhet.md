# Remiss SOU 2016:28 Vägen till självkörande fordon - försöksverksamhet

Här kan du ta del av vilka instanser som regeringen har remitterat utredningen Vägen till självkörande fordon \- försöksverksamhet (SOU 2016:28\)


Remissvaren ska ha kommit in till Näringsdepartementet senast den 1 augusti 2016\.

Vi ser gärna att remissvaren även skickas i elektronisk form via e\-post till [n.registrator@regeringskansliet.se](mailto:n.registrator@regeringskansliet.se) samt [elvira.shakirova@regeringskansliet.se](mailto:elvira.shakirova@regeringskansliet.se), i både word\- och pdf\-format. Vi skulle uppskatta om filnamnet är Regeringskansliets diarienummer (utan snedstreck), N2016\-02472, följt av remissinstansens namn. Även i remissvaret anges Regeringskansliets diarienummer N2016/02472/MRT.

Myndigheter under regeringen är skyldiga att svara på remissen. En myndighet avgör dock på eget ansvar om den har några synpunkter att redovisa i ett svar. Om myndigheten inte har några synpunkter, räcker det att svaret ger besked om detta.

För andra remissinstanser innebär remissen en in­bju­dan att lämna synpunkter.
