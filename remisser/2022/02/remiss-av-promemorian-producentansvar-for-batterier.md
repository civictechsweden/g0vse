# Remiss av promemorian Producentansvar för batterier

Denna remiss har återkallats.

Den 4 februari remitterade Miljödepartementet promemorian Producentansvar för batterier. Förslagen i promemorian avsåg att genomföra de s.k. minimikraven för producentansvar som har införts i EU:s avfallsdirektiv. Senast datum för genomförande av dessa bestämmelser är enligt direktivet den 5 januari 2023.

Europeiska rådet antog den 17 mars 2022 en allmän inriktning om ett förslag till en ny batteriförordning. Enligt förslaget ska avfallsdirektivet ändras så att minimikraven i fråga om producentansvar för batterier ska genomföras två år efter ikraftträdandet av den nya batteriförordningen i stället för i januari 2023. Departementet bedömer därför att de remitterade förslagen inte längre är relevanta och återkallar remissen. Det innebär att remissinstanserna inte behöver svara på remissen.
