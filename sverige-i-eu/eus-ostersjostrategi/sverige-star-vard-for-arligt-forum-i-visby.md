# Sverige står värd för årligt forum i Visby

Den 30–31 oktober 2024 står Sverige värd för Östersjöstrategins årliga forum. Evenemanget äger rum i Visby och utgör en årlig mötesplats med syfte att diskutera aktuella frågor och utveckla samarbetet i Östersjöregionen med särskilt fokus på fortsatt samarbete och stöd till Ukraina.


Östersjötrategins åliga forum äger rum i Visby och kommer att genomföras i Wisby Strands konferenscenter med cirka 600 deltagare på plats och ett antal deltagare digitalt. Forumet utgör en årlig mötesplats med syfte att diskutera aktuella frågor inom strategin på politisk nivå och samtidigt stärka och utveckla samarbetet i Östersjöregionen. Ett sidoevent äger rum dagen före den 29 oktober, arrangerat av Svenska institutet och Region Gotland, där stort fokus kommer att vara på stärkt stöd till Ukraina.

Arrangörer av Forumet är Länsstyrelsen i Gotlands län och Nordiska Ministerrådet för fiske och akvakultur, jordbruk, livsmedel och skogsbruk. Forumets program kommer framförallt att fokusera på bioekonomi, transport och energi, allt i ljuset av beredskap, krishantering, resiliens, säkerhet och konkurrenskraft. Fortsatt samarbete med och stödet till Ukraina kommer att vara ett givet fokus som fortsättning på det etablerade samarbete som inleddes under det svenska ordförandeskapet under 2022 \- 2023\.
