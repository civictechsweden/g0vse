# Ändrad avrådan från icke nödvändiga resor till två länder i Europa

Rörande den avrådan från icke nödvändiga resor till alla länder som beslutades den 14 mars 2020, och som sedermera har förlängts, beslutar UD följande:

* Efter den 12 augusti hävs avrådan från icke nödvändiga resor till Liechtenstein och Österrike.

(UD har i tidigare beslut hävt avrådan från icke nödvändiga resor till: Andorra, Belgien, Danmark, Frankrike, Grekland, Island, Italien, Kroatien, Luxemburg, Monaco, Norge, Polen, Portugal, San Marino, Schweiz, Spanien, Tjeckien, Tyskland, Ungern och Vatikanstaten.)
* För övriga länder inom EU, EES (Europeiska ekonomiska samarbetsområdet) och Schengenområdet\[1] samt Storbritannien förlängs avrådan från icke nödvändiga resor till och med den 26 augusti 2020\.
* UD har tidigare fattat beslut om avrådan från icke nödvändiga resor till övriga länder utanför EU, EES, Schengen och Storbritannien, till och med den 31 augusti 2020\. Detta beslut gäller alltjämt.

\[1] Bulgarien, Cypern, Estland, Finland, Irland, Lettland, Litauen, Malta, Nederländerna, Rumänien, Slovakien och Slovenien.
