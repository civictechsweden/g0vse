# Uppdrag till Försvarsmakten om att inkomma med kompletterande budgetunderlag för 2021

I uppdraget ingår att Försvarsmakten ska justera sitt budgetunderlag med bland annat:

* Förmågan till indirekt eld ska förstärkas genom etablering av en divisionsartilleribataljon med eldrörsartilleri. Artilleriutbildningen förläggs till Kristinehamn/Villingsberg. Etableringen påbörjas i perioden 2021–2025 och når full kapacitet innan 2030\.
* Med militärstrategiska motiv som grund ska ett nytt regemente etableras i Östersund under perioden 2026–2030\. Regementet ska ansvara för utbildning av en till två lokalförsvarsskyttebataljoner.
* 12 nya eldrörsartilleripjäser ska anskaffas för divisionsartilleribataljonen under perioden 2026–2030\.
* Tung kustrobotförmåga ska vidmakthållas under perioden 2021–2025 och till dess att beslutat ersättningssystem har förbandssatts i perioden 2026–2030\.
* Förberedande arbete avseende den framtida stridsflygförmågan och nästa generations stridsflyg ska påbörjas under försvarsbeslutsperioden 2021–2025\. Förberedelserna kan bl.a. omfatta studier, teknologiutveckling samt demonstratorverksamhet i samarbete med en eller fler internationella partner.
* Det utökade personalbehovet kräver en stegvis utökning av grundutbildningsvolymerna. I likhet med Försvarsmaktens budgetunderlag för 2021 ska 8 000 totalförsvarspliktiga grundutbildas årligen senast 2025\.
* Reduceringar ska inte genomföras vad gäller följande områden:
	+ renovering och modifiering av stridsvagn 122 och stridsfordon 90
	+ taktisk obemannad flygande farkost (TUAV).
	+ markledningsförmåga.
	+ omsättning av personligt utrustningssystem.
	nya ytstridsfartyg 1 och 2\.
	+ livstidsförlängning av minröjningsfartyget Koster.
	+ halvtidsmodifiering av röjdykarfartygen Spårö/Sturkö.
	+ helikopter 14\.
