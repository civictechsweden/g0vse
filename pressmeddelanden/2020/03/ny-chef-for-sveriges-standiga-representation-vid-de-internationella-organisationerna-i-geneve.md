# Ny chef för Sveriges ständiga representation vid de internationella organisationerna i Genève

Anna Jardfelt tjänstgör idag som ambassadör vid Sveriges ambassad i Nairobi. Hon har tidigare varit Sveriges representant i EU:s Kommitté för utrikes- och säkerhetspolitik (KUSP) och chef för enheten för utrikes- och säkerhetspolitik vid EU-representationen i Bryssel. Hon har även varit chef för Utrikespolitiska institutet i Stockholm och tidigare bl.a tjänstgjort för OSSE:s högkommissarie för nationella minoriteter (HCNM) i Haag samt vid EU-representationen i Bryssel.

Anna Jardfelt tillträder sin nya befattning i september i år.
