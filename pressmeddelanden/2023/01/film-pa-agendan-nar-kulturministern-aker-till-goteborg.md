# Film på agendan när kulturministern åker till Göteborg

– Filmen öppnar våra ögon för världen utanför vår egen bubbla, och hjälper oss se oss själva i andra. Se bara på den här festivalen, med ett 80\-tal länder representerade i de 250 filmer som visas. När vi går in i salongen, och lamporna släcks – då öppnas ett fönster mot världen, säger kulturminister Parisa Liljestrand.

Under det filmpolitiska toppmötet kommer det att samtalas om kulturpolitikens och filmpolitikens roll i samhället i dag, om de svenska filmstöden, om upphovsrätt och kreativ kontroll i streamingtider och om biografens funktion och framtid.

Biografen och dess roll i svensk filmkultur är också ett fokus för Göteborg Film Festival 2023\. Vidare är temat för årets filmfestival ”Homecoming”, där man på olika sätt utforskar vad som utgör ett hem.
