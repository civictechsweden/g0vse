# Sverige och Finland samarbetar om ytterligare stödpaket till Ukraina

– Det finsk-svenska samarbetet resulterar nu i ett ytterligare stort vapenpaket genom att det möjliggör för Finland att leverera tung militär materiel till Ukraina. Sverige och Finland är varandras närmsta allierade och avsiktsförklaringen idag visar att det inte finns någon förutbestämd gräns kring hur detta samarbete kan utvecklas, säger försvarsminister Pål Jonson.

Den finska leveransen av tung militär utrustning till Ukraina görs möjlig genom tidigare fattade regeringsbeslut, det svensk-finska samförståndsavtalet om fördjupat militärt samarbete och undertecknandet av dagens avsiktsförklaring.
