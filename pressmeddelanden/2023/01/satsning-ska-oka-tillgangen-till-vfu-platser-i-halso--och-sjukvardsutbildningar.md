# Satsning ska öka tillgången till VFU-platser i hälso- och sjukvårdsutbildningar

Sverige har ett stort behov av fler som vill jobba inom vården. Det är en förutsättning bland annat för att öka antalet vårdplatser. Intresset för att utbilda sig till olika vårdyrken är stort. Men trots ett relativt högt söktryck och ökade resurser till utbildning har flera universitet och högskolor inte kunnat bygga ut till exempel sjuksköterskeutbildningen. En av orsakerna är bristen på VFU\-platser.

– För att kunna bygga ut sjuksköterskeutbildningen krävs fler VFU\-platser så att studenterna kan få nödvändig praktik och utbildning i vården. Brist på sådana platser är i nuläget en stor flaskhals som gör att flera universitet och högskolor har haft svårt att bygga ut utbildningen. Nu betalas 50 miljoner kronor ut till de universitet och högskolor som ger sjuksköterskeutbildning för att öka tillgången till VFU\-platser, säger utbildningsminister Mats Persson.

Medlen kan till exempel användas till att initiera och utveckla samarbeten med vårdgivare, höja ersättningen till vårdgivare som erbjuder VFU\-platser eller erbjuda fler personer handledarutbildning.

## Fördelning av medel för 2023

| **Universitet/högskola** | **Kronor** |
| --- | --- |
| Uppsala universitet | 2 050 000 |
| Lunds universitet | 1 800 000 |
| Göteborgs universitet | 2 150 000 |
| Umeå universitet | 2 250 000 |
| Linköpings universitet | 2 050 000 |
| Karolinska institutet | 2 400 000 |
| Luleå tekniska universitet | 1 800 000 |
| Karlstads universitet | 1 900 000 |
| Linnéuniversitetet | 2 300 000 |
| Örebro universitet | 2 000 000 |
| Mittuniversitetet | 1 850 000 |
| Malmö universitet | 2 100 000 |
| Mälardalens universitet | 2 700 000 |
| Blekinge tekniska högskola | 1 800 000 |
| Högskolan i Borås | 1 900 000 |
| Högskolan Dalarna | 1 850 000 |
| Högskolan i Gävle | 1 800 000 |
| Högskolan i Halmstad | 1 900 000 |
| Högskolan Kristianstad | 1 950 000 |
| Högskolan i Skövde | 1 750 000 |
| Högskolan Väst | 1 900 000 |
| Stiftelsen Högskolan i Jönköping | 1 950 000 |
| Marie Cederschiöld högskola AB | 2 000 000 |
| Stiftelsen Rödakorshemmet | 1 900 000 |
| Sophiahemmet, Ideell förening | 1 950 000 |
| **Totalt** | **50 000 000** |
