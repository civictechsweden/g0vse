# Inbjudan till press att träffa sjukvårdsminister Acko Ankarberg Johansson och EU:s hälsokommissionär Stella Kyriakides den 31 januari

Den 1 februari anordnas det svenska ordförandeskapets högnivåkonferens om cancer tillsammans med den Europeiska kommissionen. Konferensen bygger på EU:s nya cancerplan från 2021 och fokuserar på tre huvudområden: förebyggande, tidig upptäckt och datadriven cancervård. Jämlik cancervård till alla kommer vara ett genomgående tema under hela konferensen På konferensen deltar både tongivande experter på cancer från sjukvården och akademin, och politiska högnivådelegater.

Konferensen kommer att sändas live i sin helhet den 1 februari kl. 9\-17\.

Press inbjuds med anledning av den kommande konferensen till att träffa sjukvårdsminister Acko Ankarberg Johansson och EU:s hälsokommissionär Stella Kyriakides för enskilda intervjuer.
