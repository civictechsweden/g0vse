# Ukraina och svenska prioriteringarna för EU- ordförandeskapet i fokus när utrikesminister Tobias Billström besöker Lettland

– Våra bilaterala relationer med våra baltiska grannar är mycket viktiga. Jag ser därför mycket fram emot att träffa min kollega Edgars Rinkevics på fredag. Självklart kommer vi att beröra den ryska aggressionen mot Ukraina, det svenska ordförandeskapet i EU – och inte minst det lettiska ordförandeskapet i den nordisk-baltiska kretsen, NB8, säger utrikesministern Tobias Billström.

Sedan Rysslands invasion av Ukraina och den svenska och finska ansökningarna om medlemskap i Nato har samarbetet fördjupats.

Sverige är största utländska investerare i Lettland motsvarande 28 % av FDI. De svenska investeringarna ökade 2021 i och med Swedbanks förläggning av huvudkontoret för Swedbank Baltics till Riga. Ca 600 företag är registrerade i Lettland.
