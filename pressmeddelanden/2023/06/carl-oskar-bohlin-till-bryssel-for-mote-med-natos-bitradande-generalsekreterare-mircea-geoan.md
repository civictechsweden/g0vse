# Carl-Oskar Bohlin till Bryssel för möte med Natos biträdande generalsekreterare Mircea Geoană

Mötet kommer vara ett tillfälle för ministern att träffa höga företrädare för Nato och berätta om Sveriges arbete inom civilt försvar och resiliens och hur Sverige skulle kunna bidra på resiliensområdet som framtida medlem. Mötet är också ett bra tillfälle att höra hur Nato ser på Sveriges roll som framtida medlem vad gäller frågor om civilt försvar och resiliens.


– Sveriges pågående arbete med civilt försvar och resiliens stämmer, i stora delar, överens med Natos kravbild. Inom det civila området finns även förväntningar från Natos sida på att både Finland och Sverige ska bidra med vårt perspektiv på totalförsvar och våra traditioner inom det området, säger Carl\-Oskar Bohlin.
