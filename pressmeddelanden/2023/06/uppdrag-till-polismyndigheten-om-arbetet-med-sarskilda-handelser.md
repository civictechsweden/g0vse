# Uppdrag till Polismyndigheten om arbetet med särskilda händelser

Riksrevisionen har i en granskningsrapport lämnat ett antal rekommendationer till Polismyndigheten som bland annat handlar om behov av bättre beslutsunderlag och bättre rutiner för uppföljning i samband med att ledningsformen särskild händelse används.

Regeringen kommer nu att följa Polismyndighetens utvecklingsarbete och ett regeringsuppdrag lämnas därför i samband med att regleringsbrevet till Polismyndigheten ändras, som beslutats i dag den 22 juni.

Uppdraget ska redovisas i september 2023\.
