# Regeringen tillsätter utredning för att stoppa betygsinflationen

– Det måste gå att lita på betygen. De ska på ett rättvisande sätt spegla elevens kunskapsnivå oavsett vilken skola eleven gått på eller vilken lärare som satt betyget. Felaktiga betyg drabbar både eleven och samhället i stort, det är mycket allvarligt. Det krävs ordentliga förändringar av betygssystemet och den här utredningen är ett viktigt första steg, säger skolminister Lotta Edholm.

Utredningen ska analysera och föreslå förändringar i betygssystemet och systemet för meritvärdering. Utredaren ska bland annat

* analysera för\- och nackdelar med systemet för betygssättning och meritvärdering i det svenska skolväsendet i relation till andra länders system
* lämna ett huvudförslag, samt ett alternativt förslag på en system¬för\-ändring som innebär att resultat på nationella prov, examensprov, eller liknande, kan användas för att öka likvärdigheten i betyg eller meritvärden
* lämna förslag på hur betygsinflation och bristande likvärdighet i betygssättning kan motverkas även i ämnen som inte har nationella prov.

Till särskild utredare utser regeringen Magnus Henrekson, professor i nationalekonomi och senior forskare vid Institutet för Näringslivsforskning (IFN).

Uppdraget ska redovisas senast den 21 februari 2025\.
