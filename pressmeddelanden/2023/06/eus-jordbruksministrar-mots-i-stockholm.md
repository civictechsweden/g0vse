# EU:s jordbruksministrar möts i Stockholm

Temat för det informella mötet är jordbrukets och skogsbrukets potential att bidra till en resurseffektiv växande bioekonomi och hållbar utveckling. Mötet är ett tillfälle för deltagarna att lära sig om och se mer av svenskt jordbruk, skogsbruk, forskning och innovation i en informell och avslappnad miljö.

På schemat står flera studiebesök där delegaterna kommer att få se bland annat svenska innovativa lösningar i jordbruket och skogsbruket. Landsbygdsministern kommer sedan stå värd för en middag för delegaterna där svensk mat och kultur står i fokus.

## Information till journalister

Ackreditering för att bevaka det informella mötet ges via det officiella ackrediteringssystemet för det svenska ordförandeskapet. Praktisk information till journalister ges via mediahandboken. Senaste datum för ackreditering är 4 juni.

För mer information om mötesprogrammet och ackreditering, se det svenska ordförandeskapets webbplats. För eventuella frågor om ackreditering, kontakta det svenska EU-ordförandeskapets pressfunktion (se kontakt nedan).
