# Finansiella stabilitetsrådet träffas 9 juni

Rådet ska diskutera det allmänna stabilitetsläget samt behov av analyser och eventuella åtgärder för att stärka den finansiella stabiliteten. Rådet ska även diskutera obligationsmarknadens funktionssätt.

Vid stabilitetsrådsmöten förs endast diskussioner – inga beslut fattas.

Deltar på mötet gör finansmarknadsminister Niklas Wykman, riksbankschef Erik Thedéen, generaldirektören för Finansinspektionen, Daniel Barr samt riksgäldsdirektör Karolina Ekholm.

Efter mötet är finansmarknadsministern tillgänglig för frågor från media. För mer information kontakta pressekreterare Victoria Ericsson.
