# Strålsäkerhetsmyndighetens säte och ledningsfunktion flyttas till Solna

Beslutet avser myndighetens säte och ledningsfunktion, vilket i praktiken enbart berör generaldirektören. Övriga delar av verksamheten och medarbetarna vid kontoret i Katrineholm kommer att vara kvar på orten.

Huvudkontorsstatusen förutsätter att kontoret i Katrineholm har vissa funktioner och viss verksamhet som ställer höga krav på säkerhetsskydd. Att möjliggöra motsvarande förmåga vid Katrineholmskontoret skulle kräva betydande och kostsamma investeringar som skulle leda till minskade resurser för annan nödvändig verksamhet inom myndigheten.

\- Det allvarliga omvärldsläget ställer nya krav på en rad myndigheter \-däribland Strålsäkerhetsmyndigheten. Myndigheten behöver bättre fysiska förutsättningar att kunna bedriva säkerhetskänslig verksamhet på ett säkert sätt, säger klimat\- och miljöminister Romina Pourmokhtari i en kommentar till beslutet.

Strålsäkerhetsmyndigheten har en viktig roll i bland annat uppbyggnaden av det civila försvaret, men också vad gäller tillsyn och tillståndsprövning av kärnteknisk verksamhet. Regeringen godkänner därför Strålsäkerhets­myndigheten hemställan om att myndighetens säkerhetskänsliga verksamhet i så stor utsträckning som möjligt bör koncentreras till Solnakontoret som har den säkerhetsstatus som krävs.

När regeringen 2017 gav Strålsäkerhetsmyndigheten i uppdrag att lokalisera delar av verksamheten till Katrineholm var det säkerhetspolitiska läget inte detsamma som nu.

Strålsäkerhetsmyndigheten ska senast den 31 oktober 2023, efter att omlokaliseringen är genomförd, lämna en redovisning av uppdraget till Klimat\- och näringslivsdepartementet.
