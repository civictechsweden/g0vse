# Civilministern besöker Länsstyrelsen i Gotlands län och Region Gotland

Under mötet med Länsstyrelsen i Gotlands län kommer landshövdingen och statsrådet bland annat diskutera länsstyrelsens arbete för en god förvaltningskultur, brottsförebyggande arbete, bostadsförsörjningen och arbetet med att bygga upp totalförsvaret på Gotland.

Länsstyrelsen har uppgifter inom kulturmiljö och som avslutning besöker Erik Slottner Riksantikvarieämbetet. Riksantikvarieämbetet är en förvaltningsmyndighet som har det övergripande ansvaret att i samverkan med länsstyrelser, länsmuseer, kommuner och allmänhet verka för att kulturmiljön bevaras, används och utvecklas.

Vid medieförfrågningar kontakta civilministerns presskontakt.
