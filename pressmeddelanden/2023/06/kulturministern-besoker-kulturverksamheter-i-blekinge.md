# Kulturministern besöker kulturverksamheter i Blekinge

Kulturminister Parisa Liljestrand träffar Jon Bergsjö, VD för Sweden Rock Festival, för att lära sig mer om verksamheten. Sweden Rock Festival är en årlig rock- och musikfestival som firar 30-årsjubileum i år. Festivalen hålls i Sölvesborg i Blekinge och har främst ett fokus på klassisk rock, hårdrock och metal och blues.

Kulturministern gör också ett verksamhetsbesök på Marinmuseum och samtalar med museichef Mats Persson kring museets roll i lärande och bildning och kring vikten av strategiskt och aktivt beredskapsarbete i museisektorn.

Marinmuseums övergripande ansvarsområde är den svenska marinens historia och militärt maritimt kulturmiljöarbete. Museet är en del av myndigheten Statens maritima och transporthistoriska museer.
