# Erik Slottner ledde första mötet med nya Digitaliseringsrådet

Digitaliseringsrådet har funnits sedan 2017 och syftet är att främja genomförandet av den allmänna digitaliseringspolitiken och digitaliseringen av den offentliga förvaltningen. Rådet träffades nu i ny tappning för att bidra till utvecklingen av regeringens strategiska arbete på digitaliseringsområdet.

– Vi har ett långsiktigt arbete framför oss och jag ser fram emot många intressanta diskussioner och konkreta förslag på vad som behöver prioriteras för Sveriges digitala omställning. Målet med den digitala omställningen är konkret nytta för den enskilda medborgaren, välfärden och för svenska företag. Med det i sikte är min förhoppning att vårt arbete i Digitaliseringsrådet ska bidra till konkreta inspel och policyutveckling som gör skillnad, säger civilministern Erik Slottner.

Mandatet för Digitaliseringsrådet löper till och med den 31 december 2026\.

De förordnade ledamöterna i Digitaliseringsrådet är:

* Irene Ek, samhällspolitisk chef för molntjänster på Google,
* Erik Ekudden, teknikchef på Ericson,
* Darja Isaksson, generaldirektör på Vinnova,
* Magnus Mähring, professor på Handelshögsskolan i Stockholm,
* Maria Rosendahl, näringspolitisk chef på Teknikföretagen,
* Patrik Sundström, tillförordnad verkställande direktör på Inera,
* Oscar Stege Unger, verkställande direktör och grundare av Canucci och
* Åsa Zetterberg, förbundsdirektör på TechSverige.
