# Regeringen ger Migrationsverket i uppdrag att inrätta återvändandecenter

– Att öka åter­vändandet är en mycket prioriterad fråga för regeringen. Inrättandet av åter­vändande­center är en av flera åtgärder som vidtas för att personer som fått ett av\- eller utvisnings­beslut faktiskt lämnar landet, säger migrations­minister Maria Malmer Stenergard.

[Uppdrag att inrätta återvändandecenter](/regeringsuppdrag/2023/06/uppdrag-att-inratta-atervandandecenter/ "Uppdrag att inrätta återvändandecenter")

Migrationsverket fick i juni 2022 i uppdrag att redovisa möjlig­heterna för myndig­heten att inrätta åter­vändande­center. Migrations­verket redo­visade uppdraget i januari 2023 (Ju2022/02319\) och regeringen har nu valt att gå vidare med förslaget att inrätta center.

– Det finns många fördelar med att personer som har gällande beslut att lämna landet bor på åter­vändande­center. Det är en tydlig signal att asyl­processen är avslutad och att åter­vändande bör vara det huvud­sakliga fokuset. Det under­lättar också myndig­hetens arbete, säger migrations­minister Maria Malmer Stenergard

Migrationsverket ska påbörja sitt uppdrag omedelbart. Migrations­verket ska löpande informera Regerings­kansliet om hur arbetet med uppdraget fortlöper. En rapport om hur arbetet fortgår ska redo­visas senast den 1 december 2023\.
