# Rådet mot organiserad brottslighet samlas med särskilt fokus på nya verktyg i brottsbekämpningen

Rådet mot organiserad brottslighet inrättades av regeringen i december 2022\. Syftet är att stärka och effektivisera det samlade arbetet mot den organiserade brottsligheten. Arbetet i rådet ska skapa bättre förutsättningar för att åtgärder som vidtas är träffsäkra, effektiva och leder till praktisk nytta.

Rådet har utöver justitieministern, samordnande statssekreterare i Justitiedepartementet och statssekreterare i Finansdepartementet, följande fasta medlemmar: rikspolischefen, chefen för Polismyndighetens nationella operativa avdelning, riksåklagaren, generaltulldirektören samt generaldirektörerna vid Ekobrottsmyndigheten och Skatteverket.

Dagens möte blir det fjärde i ordningen. Fokus för mötet är ny lagstiftning som träder i kraft i sommar och till hösten, och hur myndigheterna förbereder sig för det, exempelvis när det gäller hemliga tvångsmedel.

Mötet pågår klockan 09\.30\-11\.00\. För mer information om mötet och möjligheter till intervju, kontakta pressekreterare Caroline Opsahl.
