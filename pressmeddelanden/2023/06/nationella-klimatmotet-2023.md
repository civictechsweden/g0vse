# Nationella klimatmötet 2023

Vid det nationella klimatmötet kommer representanter för näringslivet, civila samhället, intresseorganisationer och akademi att delta i diskussioner om Sveriges väg framåt för att nå hela vägen till nettonollutsläpp år 2045\.

Under mötet anordnas fyra panelsamtal. Tre som modereras av Johan Kuylenstierna, generaldirektör för forskningsrådet Formas, med temat hela vägen till ned till noll och panelsamtalen har rubrikerna Fit for 55, Fördubblad energiproduktion samt I Sverige och globalt. Ett fjärde panelsamtal kommer modereras av Svante Axelsson, nationell samordnare Fossilfritt Sverige, och tar avstamp i arbetet som gjorts av Fossilfritt Sverige.

Statsminister Ulf Kristersson inledningstalar.

Idag presenteras en sida på regeringens webbplats med bland annat information om klimatmötets paneler, de branschsamtal som hållits inför klimatmötet, programmet för mötet och aktuella klimatsatsningar. Mötet kommer att direktsändas den 16 juni via regeringen.se.
