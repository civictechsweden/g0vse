# Handel och bistånd på agendan när Johan Forssell reser till Liberia

– Sverige och Liberia har en lång historia av samarbete, både genom bistånd och investeringar från svenska företag. Nu finns stor potential för svenska företagslösningar i Liberias gröna omställning.  Dessutom tar landet tydligt ställning mot Rysslands aggression mot Ukraina, vilket gör resan mycket viktig och aktuell, säger bistånds\- och utrikeshandelsminister Johan Forssell.

Sverige har ett omfattande utvecklingssamarbete med Liberia. Inom ramen för utvecklingsstrategin 2021–2025 bidrar Sverige med 1,85 miljarder kronor till landets utveckling. Svenska företag har också en lång historia av att investera i landet. Det svenska företaget Liberian American Swedish Mining Company (LAMCO) var länge ett av Liberias största.
