# Landsbygdsminister Peter Kullgren besöker Island

Nordiska ministerrådet är de nordiska regeringarnas officiella samarbetsorgan. Rådet tar beslut inom 12 olika ministerråd som utgörs av respektive minister i varje nordiskt land.

I samband med ministerrådet för fiske och vattenbruk, jordbruk, livsmedel och skogsbruk kommer de nordiska näringsrekommendationerna 2023 (NNR2023) att lanseras genom olika evenemang i Reykjavik. Under rådsmötet kommer ministrarna att diskutera rekommendationerna och vad de innebär för respektive land. Sveriges regering anser bland annat att rekommendationerna måste kompletteras med fler perspektiv och att ytterligare analyser behöver genomföras.

Media som är intresserade kan kontakta pressekreteraren för mer information.
