# Paulina Brandberg deltar i ILO:s internationella arbetskonferens i Genève

Under konferensen diskuteras bland annat rättvis omställning till gröna och hållbara ekonomier, arbetarskydd och en ny internationell rekommendation för lärlingsutbildningar väntas antas.

Paulina Brandberg kommer att hålla Sveriges linjetal på temat social rättvisa och hon kommer även att ha möten med bland annat ILO:s generaldirektör Gilbert F. Houngbo.

Internationella arbetskonferensens hundraelfte möte sker i Genève den 5–16 juni 2023. På mötet deltar representanter från regeringar, arbetsgivare och arbetstagare från ILO:s medlemsstater.
