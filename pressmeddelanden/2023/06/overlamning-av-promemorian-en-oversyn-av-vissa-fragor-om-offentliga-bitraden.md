# Överlämning av promemorian En översyn av vissa frågor om offentliga biträden

– Regeringen är mån om att rätts­säkerheten i asyl­processen håller en hög nivå. En viktig del i det arbetet är att säker­ställa kvaliteten hos de offentliga biträdena samt hos tolkar och över­sättare. Utredarens förslag kommer nu att skickas ut på remiss, säger migrations­minister Maria Malmer Stenergard.

[Ds 2023:14 En översyn av vissa frågor om offentliga biträden](/rattsliga-dokument/departementsserien-och-promemorior/2023/06/ds-202314/ "Ds 2023:14")

Utredaren föreslår bland annat följande:

* Behörighetskraven för offentliga biträden i migrations­ärenden ska skärpas.
* Olämpliga ombud och biträden ska kunna förklaras obehöriga att medverka i ärenden hos Migrations­verket.
* Det ska krävas särskilt tillstånd för att ett offent­ligt biträde ska få sätta någon annan i sitt ställe.
* Det ska införas kompetens­krav för tolkar och översättare i migrations­ärenden.

Lagändringarna föreslås träda i kraft den 1 januari 2025\.
