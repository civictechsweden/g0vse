# EU-ministrar möts i Stockholm

På dagordningen står framtidsfrågorna: Det blir en orienterande diskussion om att förbereda EU i ljuset av en framtida utvidgning. Därefter ska ministrarna få ta del av kommissionens muntliga återrapport om Ukrainas, Moldaviens och även Georgiens reformarbete med anledning av ländernas ansökningar om EU\-medlemskap.

– Vår viktigaste prioritering under det svenska ordförandeskapet har varit att ge stöd till Ukraina. Vid detta möte ska vi ha en inledande diskussion om hur EU bäst förbereder sig för att möta de kommande årens utmaningar, där utvidgningen är en viktig del, säger Jessika Roswall, EU\-minister.

Mötet inleds med en arbetsmiddag på Uppsala slott den 21 juni följt av arbetssessioner under den 22 juni. Media kan träffa medlemsstaternas ministrar vid en så kallad doorstep på morgonen den 22 juni. En presskonferens kommer att hållas i anslutning till mötets slut samma dag.

## Information till journalister som vill ackreditera sig till mötet

[Ackreditering för att bevaka det informella mötet erhålls via det officiella ackrediteringssystemet på det svenska ordförandeskapets webbplats](https://swedish-presidency.consilium.europa.eu/sv/media/medieackreditering/)

Praktisk information till journalister erhålls via [Media Handbook (pdf)](/contentassets/6cc71a8812b549ed98dadecade1ac6a2/media-handbook-gac-0614.pdf)

Senaste datum för ackreditering är den 14 juni. [Information om mötesprogram och ackreditering på det svenska ordförandeskapets webbplats](https://swedish-presidency.consilium.europa.eu/sv/evenemang/informellt-moete-i-allmaenna-raadet-21-226/)

För frågor om ackreditering kontakta Charlotte Nilsson, EU\-ordförandeskapets presstjänst, se presskontakt.
