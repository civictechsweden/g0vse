# Pål Jonson deltar på Swedish Security Forum

Swedish Security Forum är en årlig mötesplats för ledare och viktiga aktörer inom säkerhet och försvar. Konferensen behandlar frågor av avgörande betydelse för den europiska säkerhetsordningen och det internationella försvarssamarbetet. Agendan för i år är säkerhets- och försvarspolitiska vägval och vad de innebär för Sverige.

Försvarsminister Pål Jonson kommer delta i ett panelsamtal om det teknologiska kriget, dess risker och förutsättningar. Pål Jonson kommer bland annat prata om hur väl Sverige är rustat när det gäller att ta vara på de möjligheter som teknikutvecklingen erbjuder försvaret. Försvarsministern kommer också att prata om det försvarsinnovationsinitiativ som regeringen presenterade tidigare i vår.
