# Jakob Forssmed deltar på EPSCO i Luxemburg

På agendan finns bland annat frågor om ett europeiskt hälsodataområde, antimikrobiell resistens, läkemedel och informationsutbyte om ett globalt pandemifördrag och översynen av det internationella hälsoreglementet (IHR). En överlämning av ordförandeskapet kommer också att göras till Spanien.

– Antibiotikaresistens är ett stort hot mot hälso- och sjukvården och det är avgörande att vi lyckas hantera utmaningarna som detta innebär tillsammans. Därför är det ett viktigt steg att vi nu förväntas kunna anta ambitiösa rådsrekommendationer på området. Det är också en stor framgång för det svenska ordförandeskapet, säger socialminister Jakob Forssmed.

Socialministern kommer att avsluta mötet med att hålla en informell ministerlunch där ämnet ensamhet som en utmaning för folkhälsan i EU ska diskuteras.
