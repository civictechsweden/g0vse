# Pressinbjudan: Andreas Carlson håller dialogmöte om järnvägen och media bjuds in efteråt

Järnvägen är ett viktigt transportalternativ och tågresenärer, tågoperatörer och godstransportörer ska kunna lita på att tågen kommer fram i tid och kan erbjuda konkurrenskraftiga och tillförlitliga järnvägstransporter.

Med anledning av de problem med planeringen av tågtrafiken som uppstått och utmaningen med ett sedan länge eftersatt underhåll, har infrastruktur- och bostadsminister Andreas Carlson bjudit in till ett dialogmöte med en rad berörda aktörer.

Ministern kommer att finnas tillgänglig för att svara på frågor efter mötets slut.

Tid: 19/6 klockan 12.00 (anmälda journalister ska vara på plats kl 11.40)
Plats: Enbart på plats. Entré via Rödbodgatan 6 i kvarteret Björnen.

Obligatorisk föranmälan för journalister senast kl. 09.30 måndag den 19 juni via e-post till Tove Persson (se presskontakt nedan). Ange namn, redaktion samt i vilken funktion du deltar (reporter eller fotograf). Skicka också med kopia på presslegitimation. Inpassering sker kl. 11.40 via Rödbodgatan 6, deltagande i mån av plats. Ta med legitimation.
