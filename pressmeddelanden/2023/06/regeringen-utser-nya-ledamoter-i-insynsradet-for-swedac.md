# Regeringen utser nya ledamöter i insynsrådet för Swedac

– Jag är glad att det finns en bredd i insynsrådet med personer från både näringslivet, politiken och akademin. Bredden av kompetenser och erfarenheter tillgodoser olika perspektiv som är relevanta för Swedacs verksamhet och utvecklingsbehov, säger bistånds\- och utrikeshandelsminister Johan Forssell.

Insynsrådet ska tillgodose demokratisk insyn och medborgerligt inflytande och ge generaldirektören råd. Ledamöternas insynsroll är skild från ledningen av myndigheten.

– En stor del av verksamheten handlar om att erbjuda samhällsrelevanta tjänster med ackreditering som verktyg. Det stärker i sin tur konkurrenskraften, handeln och en välfungerande inre marknad, säger Johan Forssell.

### Ledamöterna i insynsrådet är följande:

* Björn Fägersten, filosofie doktor, Utrikespolitiska institutet
* Monica Haider, riksdagsledamot (S)
* Ann\-Charlotte Hammar Johnsson, riksdagsledamot (M)
* Thomas Hörnfeldt, hållbarhetschef SSAB
* Karl\-Henrik Johansson, professor, Kungliga Tekniska Högskolan
* Annika Wallenskog, chefsekonom, Sveriges Kommuner och Regioner (SKR)
* Stina Wallström, filosofie doktor, IKEA
* Petra Örjegren, redovisningskonsult, Företagarnas riksstyrelse

Generaldirektören vid Styrelsen för ackreditering och teknisk kontroll, Ulf Hammarström, är insynsrådets ordförande.
