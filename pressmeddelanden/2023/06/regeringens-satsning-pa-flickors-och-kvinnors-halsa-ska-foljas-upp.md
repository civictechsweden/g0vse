# Regeringens satsning på flickors och kvinnors hälsa ska följas upp

– Det finns stora utmaningar i förlossningsvården och även brister inom vården för sjukdomar och tillstånd som i första hand drabbar kvinnor och flickor. Regeringen gör stora satsningar för en mer tillgänglig, jämlik och kunskapsbaserad vård. Därför är det så viktigt att följa upp att vi får de effekter som vi eftersträvar, säger Acko Ankarberg Johansson.

I uppdraget ingår att utvärdera om satsningen har bidragit till att hälso\- och sjukvården, inklusive förlossningsvården, har utvecklats och anpassats till flickors och kvinnors vårdbehov. Myndigheten ska även göra fördjupade analyser av utvecklingen inom området och identifiera var den medicinska kvaliteten och riktlinjer behöver utvecklas.
