# Utrikesminister Tobias Billström träffade Finlands nytillträdda utrikesminister Elina Valtonen

–  Jag är glad över att ha träffat min nya finska kollega. Sverige och Finlands relation är unik. I den rådande situationen i vårt närområde är vårt samarbete viktigare än någonsin, säger utrikesminister Tobias Billström.

Under samtalen diskuterade Billström och Valtonen de bilaterala relationerna, aktuella utrikes\- och säkerhetspolitiska frågor inklusive säkerhetsläget i vårt närområde och Nato.

Den nya finska regeringen tillträdde tisdagen den 20 juni. Det är brukligt att den finska och svenska utrikesministerns första utlandsresa går till respektive land.
