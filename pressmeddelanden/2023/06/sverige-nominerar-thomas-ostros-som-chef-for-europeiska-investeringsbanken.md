# Sverige nominerar Thomas Östros som chef för Europeiska investeringsbanken

– Europeiska investeringsbanken spelar en viktig roll i att främja EU:s konkurrenskraft och gröna omställning. Med sin gedigna kompetens inom det internationella ekonomiska och finansiella området, inklusive erfarenhet från EIB, är Thomas Östros väl lämpad att driva EIB vidare, säger finansminister Elisabeth Svantesson.

Alla EU-länder kan nominera kandidater till posten som chef för EIB. Tillsättningen förväntas bli klar under hösten och den nya chefen ska tillträda den 1 januari 2024 på ett sexårigt mandat.
