# Justitieminister Gunnar Strömmer och socialminister Jakob Forssmed håller uppföljande möte om säkerheten vid fotbollsmatcher

Efter omfattande ordningsstörningar i samband med ett derby i Stockholm i slutet av maj kallade justitieminister Gunnar Strömmer och socialminister Jakob Forssmed företrädare för Svenska Fotbollförbundet, Svensk Elitfotboll, Riksidrottsförbundet, Polismyndigheten och Åklagarmyndigheten till ett möte. Under mötet diskuterades vilka åtgärder som behövdes för att minska läktarvåldet.

Vid mötet bestämdes att ett uppföljande möte skulle hållas senare under året. Det har även under hösten inträffat flera allvarliga ordningsstörningar inom elitfotbollen som visar på behovet av ytterligare åtgärder för att stärka säkerheten vid fotbollsmatcher.

Regeringen samlar därför i dag centrala aktörer till ett uppföljande möte för att diskutera säkerheten vid fotbollsmatcher. Syftet med mötet är att belysa vilka åtgärder som har vidtagits under året och som planeras framåt för att stärka säkerheten och motverka ordningsstörningar vid fotbollsmatcher.

På mötet deltar bland annat representanter för Polismyndigheten, Åklagarmyndigheten, Riksidrottsförbundet, Svenska Fotbollförbundet, Svensk Elitfotboll, Stockholm Live och Svenska Fotbollsupporterunionen.

För mer information och eventuella intervjuförfrågningar, kontakta respektive pressekreterare.
