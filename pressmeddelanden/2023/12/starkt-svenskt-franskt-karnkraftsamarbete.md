# Stärkt svenskt-franskt kärnkraftsamarbete

– Ökat internationellt samarbete om kärnkraft är centralt för att möjliggöra en massiv utbyggnad av kärnkraft i Sverige till 2045\. Frankrike har, liksom Sverige,  stor erfarenhet på kärnkraftsområdet och jag ser fram emot att stärka det svensk\-franska samarbetet, säger vice statsminister och energi\- och näringsminister Ebba Busch.

Avsiktsförklaringen innebär bland annat att Sverige och Frankrike ska utbyta erfarenheter kring finansieringsmodeller för utbyggnad av ny kärnkraft och uppmuntra till ökat samarbetet mellan svensk och fransk kärnkraftsindustri. Därtill ska länderna utbyta tekniska erfarenheter av reaktorunderhåll samt livslängds\- och effektuppgraderingar av befintliga kärnkraftsreaktorer.
