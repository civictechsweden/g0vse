# Innovation i fokus vid Forskningsberedningens tredje möte

Forskningsberedningen är en expertgrupp som är utsedd av regeringen för att ge råd i arbetet med den forsknings\- och innovationsproposition som beräknas presenteras i slutet av 2024\.

Under dagens möte kommer utbildningsminister Mats Persson och Sara Modig, statssekreterare hos energi\- och näringsminister Ebba Busch, att introducera temat nyttiggörande och innovation. Forskningsberedningens ledamöter kommer sedan att ha en diskussion om möjligheter och hinder i högskolans innovationssystem, åtgärder för att nyttiggöra forskningsresultat från svenska lärosäten och hur forskningsbaserad innovation från lärosätena kan främjas.

Det kommer också att presenteras fakta om Sverige som innovationsland. Deltagarna kommer sedan att diskutera företagens innovationssystem, statens roll i förhållande till stora och mindre företag när det gäller forskning och innovation samt interaktionen mellan företag och lärosäten.
