# Ny generaldirektör för Myndigheten för totalförsvarsanalys

Myndigheten för totalförsvarsanalys har till uppgift att följa upp, analysera och utvärdera verksamheten inom totalförsvaret och bistå regeringen med kvalificerade kunskapsunderlag.

Jan Garton tillträder som generaldirektör i januari 2024 och kommer närmast från en tjänst som chef för enheten för samordning av försvarsunderrättelsefrågor vid Försvarsdepartementet. Han har tidigare arbetat på bland annat Säkerhetspolisen, Interpol, dåvarande Rikskriminalpolisen och Försvarsmakten.
