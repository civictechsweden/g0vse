# Fler personer från Ukraina ska omfattas av massflyktsdirektivet

– Personer från Ukraina som befinner sig i Sverige ska inte behöva återvända till Ukraina i den nuvarande situationen. De skyddsvärda personerna därifrån kommer nu att få en möjlighet att stanna i Sverige med tillfälligt skydd, säger migrationsminister Maria Malmer Stenergard.

Med anledning av kriget i Ukraina aktiverades EU:s massflyktsdirektiv genom ett beslut av rådet den 4 mars 2022\. Genom beslutet ges bland annat vissa ukrainska medborgare och deras familjemedlemmar rätt till tillfälligt skydd om de fördrivits från Ukraina den 24 februari 2022 eller senare till följd av de ryska väpnade styrkornas militära invasion. Regeringen beslutade i april 2022 en förordningsändring som utvidgade skyddet för denna personkrets till att gälla även dem som rest in och vistats i Sverige från och med den 30 oktober 2021\.

Den nuvarande regleringen innebär att vissa skyddsvärda personer riskerar att inte få skydd och därför kan behöva återvända till Ukraina. För att underlätta för dem att stanna i Sverige har regeringen beslutat om en ny förordningsändring.

Förordningsändringen träder i kraft den 22 december 2023
