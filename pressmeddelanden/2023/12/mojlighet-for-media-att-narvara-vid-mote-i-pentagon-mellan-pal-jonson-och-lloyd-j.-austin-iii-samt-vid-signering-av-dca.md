# Möjlighet för media att närvara vid möte i Pentagon mellan Pål Jonson och Lloyd J. Austin III samt vid signering av DCA

Försvarsminister Pål Jonson är på besök i USA för att bland annat stärka det bilaterala samarbetet mellan Sverige och USA. Ett stort steg i det arbetet tas på tisdag 5 december då de bägge länderna undertecknar ett Defence Cooperation Agreement, DCA. Media kan närvara vid mötets inledning samt den del av mötet då undertecknande av DCA sker.

**Tid: Tisdag 5 december 2023 kl. 17:00 EST, 23:00 svensk tid.**

**Plats: Pentagon, Washington D.C.**

Obligatorisk föranmälan senast tisdag 5 december kl. 08:00 EST, 14:00 svensk tid via e-post till pressekreterare Johan Hjelmstrand. Ange namn, redaktion, och i vilken funktion du vill delta (reporter eller fotograf).

Deltagande sker i mån av plats (antalet platser är starkt begränsat).

Bekräftelse om möjlighet att delta samt närmare information om inpassering och tidpunkt för denna sänds separat efter inkommen anmälan.
