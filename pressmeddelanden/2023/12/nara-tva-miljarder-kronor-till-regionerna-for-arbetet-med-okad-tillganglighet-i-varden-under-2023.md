# Nära två miljarder kronor till regionerna för arbetet med ökad tillgänglighet i vården under 2023

– Kortade vårdköer och ökad tillgänglighet i vården är en regeringens viktiga prioriteringar inom hälso\- och sjukvården. Fler måste få vård i rätt tid. Med överenskommelserna med Sveriges Kommuner och Regioner kan vi arbeta tillsammans med att stimulera regionerna till insatser som kortar köerna, säger sjukvårdsminister Acko Ankarberg Johansson.

Regeringen och Sveriges Kommuner och Regioner (SKR) slöt en överenskommelse om ökad tillgänglighet i hälso\- och sjukvården för 2023\. Syftet med överenskommelsen var att stimulera regionerna till insatser som kortar väntetiderna och som gör att fler patienter får vård i rimlig tid. Sammanlagt avsatte regeringen 2,95 miljarder kronor.

Den större delen av överenskommelsens medel, 2,5 miljarder kronor, fördelas baserat på prestation mot nio krav som täcker både primärvården och den specialiserade vården, inklusive BUP. Regionerna får del av de medlen om de kortar sina väntetider jämfört med samma månad 2022 eller om regionen har en hög måluppfyllelse av vårdgarantin.

I beslutet ingick också utbetalning av den så kallade bonuspotten. Enligt överenskommelsen ska medel för prestationskravet överföras till en bonuspott i det fall en region inte klarar ett visst prestationskrav. Dessa medel utbetalas i december 2023 utifrån samma fördelning som medlen för uppfyllda prestationskrav.

Överenskommelsen om ökad tillgänglighet i hälso\- och sjukvården är en årlig överenskommelse och regeringen och SKR kommer att sluta en ny överenskommelse även för kommande år, 2024\.

Fördelning av 1 874 253 165 kronor till regionerna

| Region | Totalt (kronor) |
| --- | --- |
| Region Blekinge | 16 588 454 |
| Region Dalarna | 56 137 919 |
| Region Gotland | 9 416 241 |
| Region Gävleborg | 64 341 140 |
| Region Halland | 55 172 103 |
| Region Jämtland Härjedalen | 24 648 954 |
| Region Jönköping | 98 282 816 |
| Region Kalmar | 34 984 723 |
| Region Kronoberg | 23 958 720 |
| Region Norrbotten | 58 167 040 |
| Region Skåne | 231 170 585 |
| Region Stockholm | 617 098 208 |
| Region Sörmland | 31 119 758 |
| Region Uppsala | 544 99 160 |
| Region Värmland | 55 824 911 |
| Region Västerbotten | 21 153 716 |
| Region Västernorrland | 36 314 358 |
| Region Västmanland | 45 995 021 |
| Region Örebro | 45 188 093 |
| Region Östergötland | 16 423 051 |
| Västra Götalandsregionen | 277 768 194 |
