# Ebba Busch har tagit emot regeringsuppdrag om energiförsörjning för totalförsvaret

– Steg för steg ska vi återuppbygga ett robust elsystem. Det här uppdraget är ett viktigt steg på vägen mot att säkerställa energiförsörjning när det verkligen behövs som allra mest. En viktig faktor är att energiförsörjning även ska finnas där under kris\- och krigstillstånd, säger energi\- och näringsminister Ebba Busch.

I uppdraget ingick bland annat att föreslå en indelning av Sverige i geografiska områden för vilka det ska vara möjligt att identifiera normala energibehov samt uppskatta energibehov för totalförsvaret. Energimyndigheten har också inom ramen för uppdraget utvecklat och testat en metod för uppskattning av elbehov för totalförsvaret.

I propositionen Totalförsvaret 2021–2025 anges att de viktigaste samhällsfunktionerna ska kunna upprätthållas under minst tre månader med en säkerhetspolitisk kris. Uppdraget till Energimyndigheten var ett viktigt steg i arbetet med att identifiera nödvändig energiförsörjning vilket är en förutsättning för att kunna planera för och följa utvecklingen av totalförsvarsförmågan.
