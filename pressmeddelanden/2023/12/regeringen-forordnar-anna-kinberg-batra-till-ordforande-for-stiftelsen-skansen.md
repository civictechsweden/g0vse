# Regeringen förordnar Anna Kinberg Batra till ordförande för Stiftelsen Skansen

Vid dagens regeringssammanträde beslutades att landshövdingen i Stockholms län, Anna Kinberg Batra, förordnas som ledamot och ordförande i Stiftelsen Skansen för perioden från den 1 januari 2024 till den 31 december 2026.

– Skansen är en unik kulturinstitution. En levandegörare av det svenska kulturarvet med stor bredd och ett viktigt besöksmål. Jag är glad att Anna Kinberg Batra har tackat ja till uppdraget som ordförande för dess stiftelse, säger kulturminister Parisa Liljestrand.

## Stiftelsen Skansen

Stiftelsen Skansen förvaltas av en styrelse som består av sju ledamöter. Ordförande och ytterligare tre ledamöter förordnas av regeringen, två ledamöter utses av Nordiska museets nämnd. Skansens chef är även ledamot i styrelsen. Det följer av praxis att utse landshövdingen i Stockholms län som ordförande i Stiftelsens Skansens styrelse.
