# Bättre möjligheter för att bedöma effekterna av arbetsmarknads- och integrationspolitiken

För att förbättra underlaget till effektiv arbetsmarknads\- och integrationspolitik ska IFAU redovisa vilka behov som finns av utvärderingar. Utvärderingarna ska i möjligaste mån syfta till att bedöma effekter av förd politik, men kan också omfatta andra typer av analyser och uppföljningar.

– Arbetsmarknads\- och integrationspolitiken ska vara välfungerande och effektiv. Det är viktigt att vi kontinuerligt ökar vår kunskap och använder forskning för att bedöma vilka insatser som ger bäst resultat vilket även inkluderar utmaningar på arbetsmarknaden kopplade till integrationen av utrikes födda, säger arbetsmarknads\- och integrationsminister Johan Pehrson.

Uppdraget ska redovisas senast 18 oktober 2024\.
