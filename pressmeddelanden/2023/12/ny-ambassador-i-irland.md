# Ny ambassadör i Irland

Lina van der Weyden arbetar i dag i Statsrådsberedningen (SB). Hon har tidigare varit sektionschef i den Europeiska utrikestjänsten (EEAS) i Bryssel och biträdande myndighetschef för EU\-delegationen vid OECD/UNESCO i Paris. Hon har varit tillförordnad chef för Ministerkansliet och tillförordnad chef för Europakorrespondentenheten i Utrikesdepartementet (UD). Hon har bland annat tjänstgjort vid ambassaden i Brasilia, representationen i Genève, OECD\-delegationen i Paris och generalkonsulatet i Los Angeles.

Lina van der Weyden tillträder sin nya befattning i januari 2024\.
