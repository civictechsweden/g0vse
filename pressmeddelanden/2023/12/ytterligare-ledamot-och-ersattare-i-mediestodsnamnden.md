# Ytterligare ledamot och ersättare i mediestödsnämnden

Regeringen har beslutat om nytt mediestöd som träder i kraft den 1 januari 2024\. Med anledning av den nya lagen om mediestöd förändras sammansättningen av mediestödsnämnden och tidigare partipolitiska inslag tas bort. Tidigare har varje riksdagsparti nominerat varsin ledamot till nämnden.

Mediestödsnämnden är ett självständigt beslutsorgan vid Mediemyndigheten och beslutar om mediestöd. Mediestödet uppgår totalt till cirka en miljard kronor per år. Mediestödsnämnden ska bestå av en ordförande och lägst fyra, högst sju, andra ledamöter. Det är regeringen som utser ordförande, vice ordförande och övriga ledamöter i nämnden.

Den 30 november förordnades fem ledamöter och en ersättare i nämnden. Regeringen har i dag beslutat att förordna ytterligare en ledamot och två ersättare i mediestödsnämnden. Beslutet innebär att mediestödsnämnden är fulltalig.

## Ny ledamot:

Europachefen Yvonne Pernodd (förordnad t.o.m. 31 december 2025\)

## Nya ersättare:

Tillträdande stabschef för Utbetalningsmyndigheten Therese Pelow (förordnad t.o.m. 31 december 2025\)

Chefredaktör Anna Körnung (förordnad t.o.m. 31 december 2026\)

Förordnandena för de nya ledamöterna träder i kraft 1 januari 2024\.
