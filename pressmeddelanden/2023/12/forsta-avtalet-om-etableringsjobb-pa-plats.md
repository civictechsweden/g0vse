# Första avtalet om etableringsjobb på plats

Etableringsjobben syftar till att öka möjligheterna för nyanlända och långtidsarbetslösa att etablera sig på arbetsmarknaden. Samtidigt underlättar de för företagens kompetensförsörjning.

Den 11 december tecknade Unionen och Teknikföretagen ett avtal som möjliggör etableringsjobb för medlemsföretag från 1 januari 2024.

– Vi har från regeringens sida arbetat hårt för att få etableringsjobben på plats. Jag är mycket glad att två av arbetsmarknadens parter nu tecknar nödvändiga avtal och jag hoppas att fler aktörer kommer göra samma sak. Etableringsjobben ger människor som står långt ifrån arbetsmarknaden nya möjligheter till anställning, egen försörjning och egenmakt, säger arbetsmarknads- och integrationsminister Johan Pehrson.
