# Sverige justerar biståndet till UNRWA

Anslagsnivån är en minskning jämfört med föregående år. Sverige har i flera år varit en stor givare till UNRWA, som behöver diversifiera sin finansiering. Regeringen överväger att ytterligare se över nivåerna på stöd framöver. Sverige är samtidigt en stark röst för en reformering av UNRWA. Långsiktigt är Sveriges linje att UNRWA:s uppdrag ska införlivas i UNHCR eller annat lämpligt FN\-organ.

Regeringen avser också fortsätta granska UNRWA och säkerställa att organisationen använder svenska medel på ett korrekt sätt och har en nolltolerans mot uttryck till stöd för terrorism eller antisemitism. Sverige kommer i givardialog ställa krav på att UNWRA oreserverat fördömer Hamas och att personer som uttrycker stöd till Hamas, terrorism eller antisemitism inte kan arbeta för UNRWA om organisationen ska motta svenska skattemedel.

Den humanitära situationen i Gaza är mycket svår. Ansvaret vilar tungt på Hamas, som genom terrordåden den 7 oktober utlöste kriget. Sverige är sedan tidigare en av världens största biståndsgivare till flera av de humanitära aktörerna på plats i Gaza, och har sedan krigets början ökat det humanitära stödet med ytterligare 210 miljoner kronor genom multilaterala aktörer på plats.
