# Regeringen vill öka antalet inspektioner på svenska arbetsplatser

\- Alla har rätt att komma hem från sitt arbete. Olyckorna i Ursvik och i Skellefteå denna vecka är djupt tragiska. Varje dödsolycka är ett misslyckande. Det är tydligt att dödsolyckorna måste minska, säger jämställdhets\- och biträdande arbetsmarknadsminister Paulina Brandberg.

\- Den senaste veckans fruktansvärda händelser visar att vi måste se över hur den här negativa trenden kan brytas. Det är viktigt att de rättsliga och säkerhetsrelaterade utredningarna får ha sin gång nu men att det samtidigt börjas föras diskussioner om vad som rent konkret kan göras för att se till att sådana här olyckor inte sker igen, säger arbetsmarknadsminister Johan Pehrson.

Regeringen presenterade idag nyheten om att regeringen kommer att fatta beslut om att Arbetsmiljöverkets arbete gällande arbetsplatsolyckor inriktas mot att genomföra fler fysiska oanmälda inspektioner. Regeringen följer noga arbetet, i dialog med myndigheter och relevanta aktörer.
