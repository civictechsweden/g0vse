# Grön omställning och innovation i fokus när Johan Forssell besöker Singapore

– Syd- och Sydostasien är en dynamisk region där enorma satsningar görs för grön omställning och för att långsiktigt stärka den globala konkurrenskraften. Svenska företag ligger i framkant inom den kompetens som efterfrågas och jag ser för mig mycket värdefulla möten, säger bistånds- och utrikeshandelsminister Johan Forssell.

Sweden Indo-Pacific Business Summit syftar till att fördjupa samarbete mellan svenska aktörer och parter i regionen om bland annat grön omställning, digitalisering, kompetensutveckling och innovation. Den svenska delegationen består av chefer från ett 30-tal svenska företag, universitet och myndigheter.

Utöver lokala beslutsfattare från politik och näringsliv, tankesmedjor och universitet kommer representanter från affärskonglomerat i ett flertal av regionens länder att i regionen att resa till Singapore för att träffa den svenska delegationen. Ett flertal samarbetsavtal kommer att undertecknas. Johan Forssell kommer även att besöka större infrastrukturprojekt i Singapore för att diskutera svenska investeringar.
