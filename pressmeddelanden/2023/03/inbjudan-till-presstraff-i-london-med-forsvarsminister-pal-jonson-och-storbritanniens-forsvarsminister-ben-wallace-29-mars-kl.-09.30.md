# Inbjudan till pressträff i London med försvarsminister Pål Jonson och Storbritanniens försvarsminister Ben Wallace, 29 mars kl. 09.30

Avsiktsförklaringen innebär bland annat att det bilaterala militära samarbetet mellan Sverige och Storbritannien stärks. I samband med besöket säljer Sverige också 14 Archer-pjäser till Storbritannien vilket möjliggör donationer till Ukraina av brittiskt artilleri. Samarbetet syftar också till att förbättra förutsättningar för logistik och underhåll av artillerisystem som donerats till Ukraina.

Sverige och Storbritannien planerar även för att samarbeta kring användningen av Archer inom artilleriet inom exempelvis utbildning, övning, upphandling av reservdelar och certifiering av ammunition.

### Tider 29:e mars

Bilateralt möte mellan Pål Jonson och Ben Wallace med signering av Letter of Intent. Fototillfälle vid signering.
Tid: 8.40 – 9.30

**Pressträff: 9.30 – 10.00**

Adress: Ministry of Defence Main Building, Horse Guards Avenue, Whitehall, SW1A 2HB

Tid och plats för inpassering innan pressträffen: senast 09:00. Pressträffen sker i brittiska försvarsministeriets huvudbyggnad. Inpassering sker genom att föranmälda blir upphämtade vid sidoingången till norra entrén, på Horse Guards Avenue.

Anmälan till pressträff: Anmäl dig till brittiska försvarsministeriet genom att skicka namn och nationalitet till: [DDC-PR-news@mod.gov.uk](mailto:DDC-PR-news@mod.gov.uk) senast kl. 16:00 tisdag 28 mars.
