# Ett effektivare totalförsvar på agendan när statsråden Carl-Oskar Bohlin och Pål Jonson besöker Karlstad

Det första besöket för dagen görs på MPF där minister för civilt försvar Carl-Oskar Bohlin kommer att få ta del av myndighetens övergripande verksamhet och forskning. Statsrådet Bohlin kommer också få en genomgång av samverkansarbetet med lokala, regionala och nationella aktörer.

Carl-Oskar Bohlin besöker under dagen även Plikt- och prövningsverket där frågor rörande totalförsvarets bemanning är i fokus. En annan fråga som kommer att diskuteras är det uppdrag som regeringen gav MSB tidigare i år att förbereda en aktivering av civilplikten inom kommunal räddningstjänst.

Vid dagens sista besök som äger rum på MSB ansluter även försvarsminister Pål Jonson. Statsråden kommer bland annat att få information om MSB:s arbete på räddningstjänstområdet. Delar i detta handlar om skogsbrandsberedskapen inför sommaren och frågor om förstärkningsresurser.

### Program för den 24 mars

**Verksamhetsbesök MPF**

Tid: 8.30 – 10.00. Tid för media/enskilda intervjuer: 10:00-10:15.
Plats: Karolinen i Karlstad, Våxnäsgatan 10.

**Verksamhetsbesök Plikt- och prövningsverket**

Tid: 13.00 – 15.00. Tid för media/enskilda intervjuer: 15:00-15:15.
Plats: Gustaf Anders gata 13, Karlstad

**Verksamhetsbesök MSB**

Tid: 15.30 – 17.00. Tid för media/enskilda intervjuer: 16:40-17:15.
Plats: Packhusallén 2, Karlstad

Föranmälan krävs till pressekreterare Tom Samuelsson, kontaktuppgift nedan.
