# Nya ledamöter i styrelsen för Statens kulturråd

\- Statens kulturråd har en central roll inom kulturpolitiken. Myndighetens viktiga uppdrag har en stor spännvidd inom hela kulturområdet. Det är därför av betydande vikt att styrelsen har en bredd i erfarenhet och djup kunskap om kulturområdet, vilket jag är övertygad om att styrelsen nu har, säger kulturminister Parisa Liljestrand.

Nya ledamöter i styrelsen är Paula Crabtree, konstnär och rektor för Stockholms konstnärliga högskola, Marlen Eskander, socialantropolog och verksamhetschef vid Läsfrämjarinstitutet, Leif Jakobsson, kulturråd och tidigare direktör för Svenska kulturfonden samt Svante Nordin, professor emeritus i idé\- och lärdomshistoria vid Lunds universitet.

Sedan tidigare är även Po Tidholm, journalist och författare, Ellen Nyman, skådespelare och doktorand samt Thomas Pålsson, f.d. generaldirektör för Statens servicecenter ​förordnade som ledamöter i styrelsen. I styrelsen ingår även generaldirektören för Statens kulturråd Kajsa Ravin. Ordförande i styrelsen är Ulrika Årehed Kågström, generalsekreterare för Cancerfonden.

Samtliga ledamöter är förordnade till och med den 28 februari 2026\.
