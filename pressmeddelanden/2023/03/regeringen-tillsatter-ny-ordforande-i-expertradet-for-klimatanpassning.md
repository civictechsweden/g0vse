# Regeringen tillsätter ny ordförande i expertrådet för klimatanpassning

– Sverige är ett av de länder i världen som ligger längst fram i klimatomställningen, och det ska vi fortsätta göra. Vi behöver arbeta långsiktigt och strategiskt med att anpassa vårt samhälle till klimatförändringarna och det ställer höga krav på expertrådet och dess nya ordförande, säger klimat\- och miljöminister Romina Pourmokhtari.

Åsa\-Britt Karlsson är klimatexpert vid den liberala tankesmedjan Fores och tidigare GD vid Statens geotekniska institut mellan 2012 och 2021 samt statssekreterare på Miljödepartementet mellan 2006 och 2011\. Åsa\-Britt Karlsson har även varit utredare för Vägen till en klimatpositiv framtid.

Behoven att öka beredskapen och förebygga klimatrelaterade risker blir alltmer tydliga. Att stoppa alla utsläpp av växthusgaser skulle inte förhindra de klimateffekter som redan pågår. Omfattande insatser krävs för att anpassa samhället, upprätthålla produktion och säkra ekosystemtjänster. Expertrådet för klimatanpassning har som uppgift att utvärdera arbetet med anpassning i Sverige och ge förslag på fortsatt arbete.
