# Livslångt lärande och batteritillverkning på agendan när Mats Persson besöker Gävle

Besöket på Högskolan i Gävle inleds med en presentation av lärosätet med rektor Ylva Fältholm och ledningsgruppen. Mats Persson kommer sedan att besöka Digital Learning Lab för en introduktion om högskolans arbete med kurser för livslångt lärande inom basindustrin samt kompletterande pedagogisk utbildning. På agendan står också forskningspresentationer inom områdena inkluderande arbetsliv samt kriminologi, gängvåld och välfärdsbrottslighet. Ministern kommer även att träffa studentkåren och andra studenter.

Under besöket på Nilar kommer företagets VD Erik Oldmark att berätta om Nilars cirkulära batteri som är utvecklat och producerat i Sverige, vikten av en europeisk försörjningskedja och goda förutsättningar för svensk batteritillverkning. Sedan blir det ett studiebesök i fabriken.

## Program

08\.30–12\.30 Besöker Högskolan i Gävle
Plats: Kungsbäcksvägen 47 i Gävle

12\.45–14\.40 Besöker Nilar
Plats: Bönavägen 55 i Gävle

Klockan 08\.00, 12\.00 och 14\.00 finns det tid för media. Kontakta pressekreterare Agnes Eklund för mer information.
