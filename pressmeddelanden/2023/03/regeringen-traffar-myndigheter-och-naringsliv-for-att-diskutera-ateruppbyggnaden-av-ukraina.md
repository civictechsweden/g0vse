# Regeringen träffar myndigheter och näringsliv för att diskutera återuppbyggnaden av Ukraina

– Dagens möte är en startpunkt för hur vi på bästa sätt kan använda Sveriges gemensamma resurser i återuppbyggnaden av Ukraina. Jag ser en stor potential och vi vill att bistånd och näringsliv ska samverka. Jag ser fram emot att diskutera vad myndigheter och näringslivsorganisationer ser behövs för att denna samverkan kan utnyttjas på bästa sätt, och även vad som kan göras för att underlätta handel och investeringar i landet, säger bistånds- och utrikeshandelsminister Johan Forssell.

Under mötet kommer en uppdatering ges från myndigheter och näringslivsorganisationer om vad respektive organisation gör för Ukraina i dagsläget och hur kriget påverkas dess verksamhet. Diskussioner ska också föras för vad som kan lyftas in i ett samlat svenskt återuppbyggnadspaket för Ukraina som tar vara på synergier mellan flera aktörer som vill hjälpa till.

Mötet sker på inbjudan av regeringen och deltar gör bland annat Svenskt Näringsliv, Business Sweden, Exportkreditnämnden och Sida.
