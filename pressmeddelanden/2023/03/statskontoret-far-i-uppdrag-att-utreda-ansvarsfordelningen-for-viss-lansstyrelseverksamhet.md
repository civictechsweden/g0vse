# Statskontoret får i uppdrag att utreda ansvarsfördelningen för viss länsstyrelseverksamhet

– Med detta uppdrag tar regeringen ytterligare ett steg mot att samla ihop staten på regional nivå. En gemensam regional indelning för statliga myndigheter förväntas underlätta samordningen inom staten och samverkan mellan stat, region och kommun. Sådan samordning kan även bidra till att statsförvaltningen blir mer effektiv och enklare att förstå för medborgare och företag, säger civilminister Erik Slottner.

Statskontoret får i uppdrag att ta fram underlag för ändrad ansvarsfördelning för vissa koncentrerade verksamheter för att den ska göras enhetlig med de områden som regleras i förordningen om vissa förvaltningsmyndigheters regionala indelning.

I uppdraget ingår även att identifiera ytterligare verksamheter som kan koncentreras till vissa länsstyrelser enligt samma geografiska indelning.
