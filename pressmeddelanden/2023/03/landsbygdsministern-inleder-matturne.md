# Landsbygdsministern inleder matturné

Turnén kommer att inledas i ministerns hemlän Värmland och hos landshövding Georg Andrén.

– Vi har en rik mattradition över hela vårt avlånga land och jag ser fram emot att få uppleva Sverige på tallriken. De nyframtagna landskapsmåltiderna syftar till att profilera svenska mat och göra nytolkningar av lokala rätter och traditioner, säger landsbygdsminister Peter Kullgren.

Andrén satt som ordförande i juryn när Värmlands nya landskapsmåltid presenterades under hösten 2022. Så här beskrev Andrén landskapsmåltiden i samband med lanseringen:
– Vi har nu utsett en värmländsk måltid som bjuder in till ett vackert uppdukat värmländskt kalas som är lokalproducerat och tillagat med största omsorg. Det är en förfinat rustik måltid som förenar tradition och nytänkande. Det smakar helt enkelt Värmland.

Det kommer finnas möjlighet för medietillfällen i samband med lunchen. Det kommer även finnas möjlighet att intervjua en av kockarna bakom rätten. Anmälan sker via pressekreterare senast klockan 09:00 måndag 13 mars.

## Bakgrund Livsmedelsstrategi 2.0

Arbetet med livsmedelsstrategin inleddes med en kick off med företrädare från hela livsmedelskedjan den 7 februari. Arbetet med Livsmedelsstrategi 2.0 fortsätter genom att på olika sätt föra dialogen med livsmedelskedjans företrädare framåt under första halvåret i år. Syftet är att fånga upp goda förslag kring vad som behöver förändras och hur vi på bästa sätt kan utveckla arbetet vidare för att uppnå ett effektivt genomförande av livsmedelsstrategin.

## Sveriges nya landskapsmåltider

Projektet Sveriges Landskapsmåltider syftar till att skapa kreativa nytolkningar av våra regionala mattraditioner. Målet är att väcka nya generationers intresse för landskapens unika råvaror och måltidskultur och på så vis stimulera till landsbygdsutveckling och gastronomisk turism i Sverige. Bakom projektet står Folkets Hus och Parker, Gastronomiska Akademien, Måltidsakademin och Kungliga Skogs- och Lantbruksakademien i samarbete med Stockholms Stad genom Visit Stockholm.
