# Försvarsminister Pål Jonson huvudtalare på konferens i Estland om Ryssland

Konferensen om Ryssland är en årligt återkommande konferens som arrangeras av Baltic Defence College. Temat för årets konferens är framtidsfrågor kopplade till Ryssland.

– Rysslands krig mot Ukraina är såväl ett angrepp på Ukraina specifikt, som en del av en övergripande konfrontation med väst. Ukraina strider även för säkerheten av hela Europa, säger försvarsminister Pål Jonson.

Försvarsministern kommer även att delta i en paneldiskussion om hur Rysslands agerande påverkar Nato.

I anslutning till konferensen har försvarsministern ett bilateralt möte med sin estniske kollega, försvarsminister Hanno Pevkur.

[Conference on Russia 2023](https://www.rusconf.eu/)
