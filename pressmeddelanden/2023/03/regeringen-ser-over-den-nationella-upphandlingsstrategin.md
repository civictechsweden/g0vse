# Regeringen ser över den nationella upphandlingsstrategin

Syftet med att se över den nationella upphand­lingsstrategin är att regeringen vill ta fram åtgärder som kan stötta inköpsorganisationer och underlätta för leverantörer att delta i offentliga upphandlingar.

– Jag vill göra den offentliga marknaden välkomnande och attraktiv så att medborgarna får det bästa möjliga för pengarna samtidigt som de offentliga affärerna bidrar till samhällets utveckling. Jag kommer därför att bjuda in till flera rundabordssamtal med aktörer med olika perspektiv och kunskaper för att få en så bra bild som möjligt av vad som behöver göras, säger civilminister Erik Slottner.

Samtalen ska hjälpa regeringen i samverkan med andra aktörer att identifiera en utveckling där upphandlande organisationer och leverantörer tillsammans skapar de förutsättningar som behövs för att utveckla de offentliga affärerna.
