# Tobias Billström deltar i utrikespolitiska konferensen Raisina Dialogue

– Den goda relationen med Indien är något vi i regeringen värderar högt och därför ser jag mycket fram emot att få delta i årets Raisina Dialogue och ytterligare utveckla samarbetet länderna emellan. Detta är även ytterligare ett tillfälle för världssamfundet att visa enighet i motståndet mot Rysslands fullskaliga invasion av Ukraina, säger utrikesminister Tobias Billström.

Raisina Dialogue samlar årligen ett stort antal politiker, experter och företrädare för internationella organisationer för att behandla ett antal av de mest svårlösta konflikter som det globala samfundet står inför. Vid årets konferens kommer deltagarna bland annat att diskutera konsekvenserna av Rysslands fullskaliga invasion av Ukraina, klimatförändringarna och det ekonomiska världsläget.
