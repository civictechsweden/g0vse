# Sjukvård och klinisk forskning i fokus när Mats Persson besöker Malmö

Centrum för primärvårdsforskning är ett samarbete mellan Region Skåne och Lunds universitet som med primärvården som bas bedriver forskning som ska ge vetenskapligt underlag för bättre hälsa och välbefinnande hos befolkningen. Under besöket kommer Mats Persson bland annat samtala om hur regeringen vill stärka forskningen inom det medicinska området och verka för internationellt konkurrenskraftig klinisk forskning och utveckling av en kunskapsbaserad, effektiv och modern hälso- och sjukvård.

Under besöket på Malmö universitet kommer ministern att träffa rektor Kerstin Tham och universitetsledningen. De kommer bland annat att tala om lärosätets identitet och roll i samhället som ett excellent, internationellt och innovativt universitet. Mats Persson kommer också att presentera några av regeringens viktigaste högskolepolitiska frågor.

## Program

09.30–10.30 Besöker Centrum för Primärvårdsforskning

11.00–13.00 Besöker Malmö universitet
