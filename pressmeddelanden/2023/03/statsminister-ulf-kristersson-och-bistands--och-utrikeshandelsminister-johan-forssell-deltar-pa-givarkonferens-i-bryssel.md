# Statsminister Ulf Kristersson och bistånds- och utrikeshandelsminister Johan Forssell deltar på givarkonferens i Bryssel

I egenskap av EU-ordförande står statsminister Ulf Kristersson värd för konferensen tillsammans med EU-kommissionens ordförande Ursula von der Leyen. Sveriges bistånds- och utrikeshandelsminister Johan Forssell och kommissionär Olivér Várhelyi, modererar konferensen.

Konferensen anordnas på svenskt initiativ och i samordning med turkiska myndigheter, och är öppen för EU:s medlemsländer, kandidatländer och potentiella kandidatländer, grannländer och partnerländer, G20-länder (med undantag för Ryssland), medlemsstaterna i Gulfstaternas samarbetsråd samt FN, internationella organisationer, humanitära aktörer och internationella och europeiska finansieringsinstitutioner.
