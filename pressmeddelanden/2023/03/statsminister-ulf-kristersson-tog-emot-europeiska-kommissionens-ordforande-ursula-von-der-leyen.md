# Statsminister Ulf Kristersson tog emot Europeiska kommissionens ordförande Ursula von der Leyen

Under en arbetsmiddag deltog även statsråden Ebba Busch och Jessika Roswall tillsammans med ett antal europeiska företagsledare som representerar organisationen The European Round Table for Industry, bland andra Astra Zeneca, Vodafone och Volvo.

– En av det svenska ordförandeskapets prioriteringar är just den långsiktiga konkurrenskraften. Jag är glad att vi kunde samla kommissionens ordförande von der Leyen tillsammans med europeiska företagsledare för att prata om både långsiktig konkurrenskraft och energi- och klimat, frågor som kommer vara väldigt viktiga under många år framöver, säger statsminister Ulf Kristersson.
