# Skatteverket får i uppdrag att leverera it-tjänster till Utbetalningsmyndigheten

För att Utbetalningsmyndigheten ska kunna genomföra sin huvudsakliga uppgift krävs rätt verktyg och förutsättningar. Därför ger regeringen i uppdrag till Skatteverket att ta fram förslag och leverera it-tjänster till Utbetalningsmyndigheten. Skatteverket ska även bidra med det tekniska och administrativa stöd som är nödvändigt för att Utbetalningsmyndighetens verksamhet ska kunna börja den 1 januari 2024.

Utbetalningsmyndigheten inrättas den 1 januari 2024 och kommer att ha två huvudsakliga uppgifter:

* att arbeta med att förebygga, förhindra och upptäcka felaktiga utbetalningar,
* att ansvara för administration av utbetalningar från vissa statliga myndigheter.
