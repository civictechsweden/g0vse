# Mats Persson och Lotta Edholm inledningstalar på svenska EU-möten  om utbildning

Måndag den 20 mars håller Lotta Edholm ett inledningsanförande på ett möte för chefstjänstemän vid nationella departement som ansvarar för skolfrågor. Mötet kommer bland annat handla om tidiga insatser i skolan, skolavhopp, stimulerande undervisning för de som har lätt att lära samt framgångsrik skolutveckling i socioekonomiskt utsatta områden.

Tisdag den 21 mars och onsdag den 22 mars hålls ett möte om för chefstjänstemän för yrkesutbildning för att möta den gröna omställningen. Diskussionerna kommer bland annat att beröra behovet av samverkan för att identifiera kompetensbehov samt kompetensutveckling och omställning.

Torsdag den 23 mars håller Mats Persson och kommissionärerna Mariya Gabriel och Nicolas Schmit inledningsanföranden på en konferens om grön omställning. Konferensen samlar utbildningsanordnare, intresseorganisationer, myndigheter, näringsliv och många andra intressenter på internationell nivå för att inspirera och för att diskutera hur utbildning kan bidra till att göra EU mer konkurrenskraftigt och samtidigt hållbart genom den gröna omställningen.

Torsdag den 23 mars och fredag 24 mars hålls ett möte om högre utbildning. Diskussionerna kommer bland annat att beröra kompetenser för den gröna omställningen, erkännande\- och kvalitetsfrågor samt situationen i Ukraina.
