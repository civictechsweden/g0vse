# Gunnar Strömmer deltar på brottsförebyggande konferens och besöker polisprogrammet i Borås

Brottsförebyggande rådet anordnar årligen en nationell konferens om brottsförebyggande arbete. I fokus på årets konferens står bland annat den föreslagna lagen om kommuners ansvar för brottsförebyggande arbete, förebyggande arbete mot hatbrott, våldsbejakande extremism, bedrägerier på internet samt brott och otrygghet med koppling till parallella samhällsstrukturer.

Under konferensen håller justitieminister Gunnar Strömmer ett anförande om regeringens brottsförebyggande arbete. Därefter gör statsrådet ett verksamhetsbesök hos polisprogrammet vid Högskolan i Borås. Under dagen träffar Gunnar Strömmer även representanter för Brå, Borås stad samt Polismyndigheten.

Tid för media finns:

**Tid:** Klockan 11\.15\-11\.45
**Plats:** Borås Kongress, Akademiplatsen 2

**Tid:** Klockan 13\.40\-14\.10
**Plats:** Högskolan Borås, Sagagatan 19

För mer information om besöken och intervjuförfrågningar samt anmälan, kontakta pressekreterare Caroline Opsahl.
