# Statsbesök till Estland

Syftet med statsbesöket är att fördjupa den mycket goda relationen mellan Estland och Sverige, inklusive relationen i EU där Estland och Sverige är likasinnade i många frågor. Besöket ska vidare bidra till ett fördjupat samarbete inom säkerhet och försvar samt ett närmare samarbete mellan svenskt och estniskt näringsliv med fokus på digitalisering och grön omställning. Utbildning och forskning är andra huvudteman för besöket.

Medlemmar av den svenska regeringen och representanter för svenska näringslivsorganisationer och företag kommer att ingå i delegationen som medföljer.

Det tre dagar långa statsbesöket äger rum i Tallinn och Tartu.

Mer information om program och deltagare kommer att publiceras närmare besöket.

## För redaktionen

Svenska medierepresentanter som är intresserade av att bevaka besöket är välkomna att kontakta Boel Lindbergh, kontaktuppgifter nedan.
