# Justitieministern står värd för konferens om människohandel

Syftet med konferensen är att samla internationella aktörer, regeringsexperter och experter från civilsamhället i och utanför Europa och föra strategiska diskussioner med fokus på följande:

* Modeller för att bekämpa utnyttjande i prostitution och människohandel för sexuella ändamål genom att arbeta mot efterfrågan, för att på bästa sätt använda alla verktyg som står till buds för att motverka exploatering.
* Hur man kan förebygga och skydda offer för utnyttjande i prostitution och människohandel för sexuella ändamål.
* Behovet av att stärka de gemensamma insatserna för att sätta stopp för detta allvarliga brott och det utnyttjande det innebär.

Journalister är välkomna att följa konferensen live via webbplatsen för det svenska ordförandeskapet, se länk här intill.

För intervjuförfrågningar, kontakta respektive pressekreterare.
