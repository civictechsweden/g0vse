# Pål Jonson deltar i Warsaw Security Forum

Warsaw Security Forum är en årligen återkommande och ledande försvars- och säkerhetskonferens i Europa för transatlantiskt försvarssamarbete, med särskilt fokus på Central- och Östeuropa.

Pål Jonson kommer under konferensen att delta i ett antal panelsamtal, med bland andra Estlands försvarsminister Hanno Pevkur, samt delta i ett stort antal bilaterala möten.

Bland de personer som försvarsminister Jonson kommer att samtala med finns den polske försvarsministern Mariusz Błaszczak. Bilateralen med försvarsministerns polska motpart kretsar framför allt kring regional säkerhet och stödet till Ukraina samt relevanta Nato-frågor. Han kommer också att träffa Hanno Pevkur, Estlands försvarsminister, samt James Heappey, Storbritanniens minister för de väpnade styrkorna, för bilaterala möten.

Därutöver kommer försvarsministern att träffa representanter för Nato, samt en delegation bestående av ukrainska parlamentariker.
