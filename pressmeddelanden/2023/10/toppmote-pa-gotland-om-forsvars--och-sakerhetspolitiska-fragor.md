# Toppmöte på Gotland om försvars- och säkerhetspolitiska frågor

Ledarna kommer under mötet att diskutera Rysslands fullskaliga invasion av Ukraina, samt hur länderna tillsammans kan fortsätta stärka sitt samarbete med Nato och utveckla sin förmåga att hantera hybridhot. Mötet blir ett viktigt tillfälle att diskutera gemensamma utmaningar, stärka banden till varandra och skapa goda förutsättningar för gemensamma insatser.

Joint Expeditionary Force (JEF) är ett regionalt försvarssamarbete mellan tio nordeuropeiska länder: Sverige, Danmark, Estland, Finland, Island, Lettland, Litauen, Nederländerna, Norge och Storbritannien. Samarbetet syftar till att stärka förmågan att agera gemensamt och är ett ramverk för en snabbinsatsstyrka som ska kunna ingripa vid kriser i norra Europa. Dessutom utgör samarbetet ett komplement till Nato och kan vid behov stödja andra internationella samarbeten.

Mötet hålls på Gotland som spelar en central militärstrategisk roll i försvaret av Östersjön. Det visar på vikten av det operativa och strategiska samarbetet inom JEF.

## Medieackreditering

Alla medierepresentanter måste ha särskild ackreditering för att delta vid medietillfällena (se bifogad mediehandbok).

Ansökan om särskild ackreditering ska göras senast kl. 23\.59 den 5 oktober 2023\. Ansökningsblanketten finns [här (länk)](https://media.visby2023.se/secured/login). För frågor om ackreditering, kontakta [sb.visby2023@gov.se](mailto:sb.visby2023@gov.se).
