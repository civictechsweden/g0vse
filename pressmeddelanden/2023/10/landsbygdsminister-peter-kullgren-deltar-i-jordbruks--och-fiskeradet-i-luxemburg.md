# Landsbygdsminister Peter Kullgren deltar i jordbruks- och fiskerådet i Luxemburg

Inom jordbruksområdet ska ministrarna diskutera marknadssituationen mot bakgrund av Rysslands anfallskrig mot Ukraina samt livsmedelsrelaterade aspekter av ramverksdirektivet om avfall.

Inom fiskeområdet ska ministrarna bland annat försöka nå en politisk överenskommelse om fastställande av nästa års fiskemöjligheter i Östersjön och vissa bestånd utanför Östersjön. Man kommer även föra en diskussion inför det årliga mötet i ICCAT (International Convention for the Conservation of Atlantic Tunas) som äger rum i New Cairo i mitten av november.

Media som är intresserade kan kontakta pressekreteraren för mer information.
