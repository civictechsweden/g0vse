# Uppdrag att se till att AP-fonderna förblir välskötta

En utredare ska se över de administrativa bestämmelserna som reglerar AP\-fondernas verksamhet. Syftet är att utreda och lämna förslag på åtgärder för att modernisera och effektivisera den samlade förvaltningen av buffertkapitalet.

Utredningen ska ske internt inom Finansdepartementet, en så kallad bokstavsutredning. Departementsrådet Tord Gransbo blir utredare. Arbetet är förankrat med Pensionsgruppen som ställer sig bakom inriktningen.
