# Justitieminister Gunnar Strömmer besöker Nationellt forensiskt centrum och Rättsmedicinalverket i Linköping

Under besöket kommer Gunnar Strömmer träffa medarbetare på NFC och RMV för att få inblick i det arbete som görs vid myndigheterna för en framgångsrik brottsbekämpning.

NFC är en avdelning i Polismyndigheten som bland annat utför forensiska undersökningar av spår och material från brottsutredningar. RMV ansvarar särskilt för rättspsykiatriska undersökningar, rättsmedicinska obduktioner och undersökningar (bl.a. rättsintyg), rättskemiska och rättsgenetiska undersökningar. NFC och RMV är viktiga i arbetet med att klara upp fler brott och trycka tillbaka den grova brottsligheten i Sverige.

### Tid för media

I samband med besöket kommer det finnas tid för media. För mer information och intervjuförfrågningar, kontakta Erica Wide.
