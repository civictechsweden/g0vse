# Civilminister Erik Slottner deltar vid informellt telekomministermöte i Spanien

Under dagarna kommer ministrarna bland annat att diskutera hur EU säkerställer respekt för mänskliga rättigheter och demokratiska principer i den digitala utvecklingen, framtiden för telekomsektorn och EU:s gemensamma mål för den digitala omställningen till år 2030.

– Den digitala omställningen möjliggör för stärkt konkurrenskraft, tillväxt och välstånd i hela EU. Därför är det helt centralt att vi når målen för det digitala decenniet till år 2030. Jag ser nu fram emot givande diskussioner om det pågående arbetet och det arbete vi har framför oss för att nå våra gemensamma mål, för ett mer hållbart och digitalt Europa, säger civilminister Erik Slottner.

Vid frågor och intervjuförfrågningar kontakta civilministerns presskontakt.
