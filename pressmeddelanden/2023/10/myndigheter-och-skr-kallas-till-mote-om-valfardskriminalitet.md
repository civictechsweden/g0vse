# Myndigheter och SKR kallas till möte om välfärdskriminalitet

Imorgon, tisdag den 10 oktober, träffar sjukvårdsminister Acko Ankarberg Johansson och socialtjänstminister Camilla Waltersson Grönwall Sveriges kommuner och Regioner (SKR), Socialstyrelsen, Inspektionen för vård och omsorg (IVO) och Ekobrottsmyndigheten för ett samtal om oseriösa aktörer i välfärden och om välfärdskriminalitet.

Myndigheterna och SKR har kallats apropå den tillsyn som IVO gjort som visat på att brister och missförhållanden på senare tid tillkommit som till en del beror på att oseriösa aktörer och organiserad brottslighet har skaffat sig spelrum inom den svenska sjukvården.

– Oseriösa aktörer och organiserad brottslighet hör inte hemma i svensk sjukvård. Jag och Camilla Waltersson Grönvall har därför kallat SKR, Socialstyrelsen, IVO och Ekobrottsmyndigheten till möte i syfte att samla insatser från alla parter för att agera mot detta, säger sjukvårdsminister Acko Ankarberg Johansson.
