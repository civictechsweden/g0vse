# Skillnader i äldres vaccination mot covid-19 ska kartläggas

– Vi behöver öka kunskapen om varför vaccinationsgraden bland äldre skiljer sig åt inom och mellan olika regioner. Vaccinet är ett effektivt skydd mot allvarlig sjukdom vid covid-19 och vi behöver göra mer för att fler kan vaccineras, säger socialminister Jakob Forssmed.

­– Många i Sverige har genom tidigare covid-19-infektion och vaccination ett gott skydd mot allvarlig sjukdom. Eftersom vaccinationsgraden bland äldre skiljer sig åt på olika platser i landet behöver vi förstå varför. Alla äldre måste kunna få ett fullgott skydd oavsett var i landet de bor, säger äldre- och socialförsäkringsminister Anna Tenje.

Förutom att undersöka skillnaderna inom och mellan regionerna avseende andelen äldre personer som har vaccinerats mot covid-19 ska Folkhälsomyndigheten även lyfta fram exempel på hur regionerna kan arbeta för att nå fler personer så att en större andel av äldre personer kan vaccineras mot covid-19. Myndighetens redovisning till Socialdepartementet ska också innehålla förslag på fortsatta utvecklingsinsatser inom området.

Uppdraget ska senast redovisas den 14 maj 2024, men Folkhälsomyndigheten ska löpande informera Regeringskansliet om arbetet.
