# Kulturministern inviger Sveriges största evenemang för konsthantverk

Stockholm Craft Week syftar till att synliggöra konsthantverket och stärka dess position på den samtida konstscenen som helhet.

- Svenskt konsthantverk håller högsta nivå och är en viktig kulturbärare både nationellt och internationellt, säger kulturminister Parisa Liljestrand.

Förra året samlade Stockholm Craft Week runt 13 000 besökare och i år firar evenemanget sitt femårsjubileum. Årets upplaga inleds på Kulturhuset med den internationella konferensen ”Curating Craft”.

### Om Stockholm Craft Week

Konsthantverkscentrum är huvudarrangör för Stockholm Craft Week 2023 tillsammans med Svensk Form och Konsthantverkarna. Evenemanget genomförs med stöd av Stockholms stad, Region Stockholm och Kulturrådet.
