# Näringslivets gröna omställning i fokus när energi- och näringsminister Ebba Busch besöker Washington D.C.

– Sverige och USA har långvariga och breda relationer och jag ser fram emot ett fortsatt och fördjupat samarbete och kunskapsutbyte. Näringslivets gröna omställning är en fråga som förenar våra länder samtidigt som det är område där det finns potential att stärka samarbetet till förmån för ökad tillväxt och stärkt konkurrenskraft. Vi behöver ett transatlantiskt samarbete när det gäller kärnkraft och kritiska råmaterial för att möjliggöra den gröna omställningen, säger energi- och näringsminister Ebba Busch.

Besöket innefattar även ett möte med den amerikanska handelskammaren liksom möten med svenska företag verksamma i USA. Busch kommer också att hålla ett anförande vid evenemanget Green Transition Summit, som Sveriges ambassad och Atlantic Council står värd för.

Tisdagen den 3 oktober reser energi- och näringsministern vidare till Montréal, Kanada, för att bland annat delta vid Sweden-Canada Innovation Days.
