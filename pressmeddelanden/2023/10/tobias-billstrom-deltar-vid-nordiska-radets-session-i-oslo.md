# Tobias Billström deltar vid Nordiska rådets session i Oslo

- Det nordiska samarbetet är centralt för att kunna hantera gemensamma utmaningar för våra länder och medborgare. Dessa samarbeten blir allt viktigare, inte minst givet omvärldsläget. Nästa år kommer Sverige att leda det informella nordiska utrikes- och säkerhetspolitiska samarbetet (N5). Jag ser fram emot att fortsätta arbetet med att fördjupa och stärka det nordiska samarbetet, säger utrikesminister Tobias Billström.

I samband med besöket har utrikesministern även bilaterala möten med Norges utrikesminister Espen Barth Eide och med Islands utrikesminister Bjarni Benediktsson. Han deltar också i ett nordiskt utrikesministermöte som kommer att diskutera aktuella utrikes- och säkerhetspolitiska frågor.
