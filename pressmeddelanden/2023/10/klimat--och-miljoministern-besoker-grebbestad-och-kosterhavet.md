# Klimat- och miljöministern besöker Grebbestad och Kosterhavet

Under tisdagen besökte Romina Pourmokhtari ostronfiskaren Lotta Klemming i Grebbestad, för att se hennes fiskeverksamhet och besöka två olika ostronbanker. Besöket hade fokus på invasiva främmande arter och det marina ekosystemet samt villkoren för småskaligt fiske.

På onsdagen besöker klimat\- och miljöministern Kosterhavets nationalpark, som en del i regeringens arbete med att nå målet om 30 procents skyddade områden till havs. Andra frågor som lyfts i samband med besöket på Kosterhavet är trålfiskets förutsättningar, dess inverkan på havsbottnarna samt vilka åtgärder som tagits för att bevara ett så särpräglat och artrikt havs\- och skärgårdsområde i ett så oförändrat skick som möjligt.

– Den biologiska mångfalden i Sveriges havs\- och vattenmiljöer måste bevaras för framtida generationer. Kosterhavet är ett utmärkt exempel på hur Sverige arbetar aktivt med marint skydd i våra egna havsområden. Sverige driver också på i det internationella arbetet för att skydda haven, vilket är oerhört viktigt, säger klimat\- och miljöminister Romina Pourmokhtari.

Utöver den bohuslänska skärgårdens status som särpräglad havs\- och skärgardsmiljö, är områdena även föremål för möjlig utbyggnad av havsbaserad vindkraft. Under besöket lyfts därför detta och andra aktuella frågor för lokalsamhället upp. Just nu bereds flera vindkraftparkansökningar av regeringen och olika länsstyrelser.
