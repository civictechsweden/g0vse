# Sverige ger 300 miljoner i stöd till Moldaviens energiförsörjning och energieffektivisering

–Moldavien är hårt drabbat av Rysslands fullskaliga invasion av Ukraina. Genom regeringens stödpaket bistår vi Moldavien i det kritiska skede landet befinner sig i. Det här stödet kommer att hjälpa sårbara hushåll genom vintern, säger bistånds\- och utrikeshandelsminister Johan Forssell.

Av det totala stödet på 300 miljoner kronor går 200 miljoner till Europeiska banken för återuppbyggnad och utveckling – för att stödja deras arbete i Moldavien. 100 miljoner går till den energifond som Moldavien och FN:s utvecklingsprogram (UNDP) har inrättat för att stödja särskilt utsatta hushåll genom vintern.

Sverige är en av de största bilaterala biståndsgivarna till Moldavien med ett pågående reformstöd på 194 miljoner kronor år 2023\. Det långsiktiga reformarbetet utgår från Moldaviens EU\-närmande och fokuserar på demokrati, mänskliga rättigheter, jämställdhet, fredlig utveckling, marknadsekonomisk utveckling samt miljö och klimat.
