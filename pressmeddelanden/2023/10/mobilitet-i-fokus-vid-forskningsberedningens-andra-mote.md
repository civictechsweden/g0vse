# Mobilitet i fokus vid Forskningsberedningens andra möte

Forskningsberedningen är en expertgrupp som är utsedd av regeringen för att ge råd i arbetet med den forsknings- och innovationsproposition som beräknas presenteras i slutet av 2024.

Under dagens möte kommer Mats Persson att introducera temat mobilitet och excellent fakultet. Forskningsberedningens ledamöter kommer sedan att ha en diskussion om hur mobilitet kan främjas, såväl internationellt som mellan lärosäten och andra sektorer eller mellan lärosäten.

Det kommer också att presenteras fakta om doktorander och anställda i högskolan. Deltagarna kommer sedan att diskutera vilka reformer eller satsningar de anser krävs för att nå hög kvalitet och excellens hos doktorander samt anställda inom universitet och högskolor.
