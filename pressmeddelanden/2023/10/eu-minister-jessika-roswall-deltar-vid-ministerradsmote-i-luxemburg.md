# EU-minister Jessika Roswall deltar vid ministerrådsmöte i Luxemburg

På dagordningen för rådsmötet står förberedelserna inför Europeiska rådets möte den 26–27 oktober, kommissionens nya meddelande om unionens demografiska utmaningar och en informationspunkt om Spaniens förslag om att göra katalanska, baskiska och galiciska till officiella EU\-språk. Det kommer även att hållas landspecifika diskussioner i den årliga rättsstatsdialogen med Tyskland, Danmark, Estland, Irland och Grekland.

Utöver detta kommer ordförandeskapet att anordna en informell lunchdiskussion på temat EU:s framtid.
