# Civilminister Erik Slottner besöker Södertälje kommun och Geneta familjecentral

Under besöket till Södertälje kommun kommer civilministern bland annat träffa kommunstyrelsens ordförande och diskutera frågor som rör socialtjänsten och bostadsbyggande i kommunen. På agendan står även ett samtal om kommunens arbete mot organiserad brottslighet, vilket främst är ett samarbete mellan kommunkoncernen och lokalpolisområde Södertälje.

Under eftermiddagen besöker civilministern Geneta familjecentral som är till för föräldrar, blivande föräldrar och barnfamiljer där flera resurser samverkar. Där finns till exempel möjlighet att träffa personal från barn\- och mödrahälsovård, besöka öppna förskolan och socialtjänsten.
