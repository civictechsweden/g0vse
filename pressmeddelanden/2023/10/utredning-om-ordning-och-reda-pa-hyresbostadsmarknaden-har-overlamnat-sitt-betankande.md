# Utredning om ordning och reda på hyresbostadsmarknaden har överlämnat sitt betänkande

\- Jag har i dag tagit emot betänkandet och regeringen kommer nu att analysera utredningens resultat. Betänkandet innehåller bland annat värdefullt kunskapsunderlag när det gäller hur situationen på andrahandsmarknaden ser ut och hur lägenhetsregistret skulle kunna utvecklas, säger infrastruktur\- och bostadsminister Andreas Carlson.

Utredningen har bland annat lämnat förslag på hur de uppgifter som finns i lägenhetsregistret kan göras tillgängliga för fler aktörer än i dag. Att fler myndigheter och aktörer ges tillgång till registret skulle till exempel kunna underlätta arbetet med att bekämpa och förebygga brott som kan kopplas till bostadsmarknaden och lägenheten.

Utredningen har även gjort en kartläggning av andrahandsmarknaden och uthyrningen genom till exempel blockhyreshyresavtal.
