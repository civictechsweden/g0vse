# Civilminister Erik Slottner deltar vid nordiskt kommunministermöte på Island

– De nordiska länderna är olika men vi har samtidigt mycket gemensamt. Det här blir ett tillfälle att diskutera viktiga frågor och dela erfarenheter länder emellan, säger civilminister Erik Slottner.

Vid mötet som hålls i Flúðir kommer de nordiska länderna presentera de viktigaste nyheterna för respektive land samt vilka utvecklingstendenser som syns. Däribland diskuteras även ämnen som exempelvis indelningsfrågor, kommunal ekonomi och att motverka välfärdsbrott och korruption.

Varje år träffas kommunministrarna i de nordiska länderna vid ett informellt möte för att diskutera aktuella frågor och byta erfarenheter. Vid mötet deltar både politiker och tjänstemän.
