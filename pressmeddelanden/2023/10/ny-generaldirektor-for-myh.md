# Ny generaldirektör för MYH

– Jag är mycket glad att Magnus Wallerå blir generaldirektör för MYH. Han har en bred erfarenhet av arbete med näringslivs- och utbildningsfrågor, politisk erfarenhet och chefserfarenhet och är därmed väl lämpad att ta myndighetens viktiga arbete in i framtiden. Jag ser fram emot ett gott samarbete framöver, säger utbildningsminister Mats Persson.

Magnus Wallerå har under det senaste året varit senior rådgivare vid Centerpartiet. Innan dess var han chef för Svenskt Näringslivs avdelning kompetensförsörjning. Tidigare har han bland annat varit statssekreterare och chef vid Centerpartiets samordningskansli i Statsrådsberedningen. Magnus Wallerå har en lärarexamen.
