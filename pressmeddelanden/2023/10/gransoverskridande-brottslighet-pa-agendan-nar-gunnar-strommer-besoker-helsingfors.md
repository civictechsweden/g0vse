# Gränsöverskridande brottslighet på agendan när Gunnar Strömmer besöker Helsingfors

Under sitt besök i Helsingfors träffar justitieminister Gunnar Strömmer Finlands inrikesminister Mari Rantanen och justitieminister Leena Meri. Ministrarna kommer bland annat att diskutera svensk och finsk kriminalpolitik, i synnerhet bekämpning av organiserad brottslighet, gängkriminalitet och ungdomsbrottslighet. Under besöket träffar justitieministern även Finlands minister för nordiskt samarbete, Anna\-Maja Henriksson.

I samband med besöket finns tid för media. För mer information, kontakta Caroline Opsahl.
