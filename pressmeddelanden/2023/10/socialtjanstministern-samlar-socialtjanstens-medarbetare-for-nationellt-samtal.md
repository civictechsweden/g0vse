# Socialtjänstministern samlar socialtjänstens medarbetare för nationellt samtal

− Regeringen har ett stort fokus på det brottsbekämpande arbetet och en rad insatser genomförs. Men minst lika viktigt är det förebyggande arbetet. Ska vi på allvar återupprätta tryggheten i samhället måste vi ge barn och unga en trygg uppväxt och en ljus framtid. Vi måste stoppa rekrytering till de kriminella gängen. Då behöves ett bredare förebyggande arbete och Sveriges socialsekreterare och socialtjänster är navet i det arbetet, säger socialtjänstminister Camilla Waltersson Grönvall.

Vid mötet samlar socialtjänstministern, tillsammans med SKR, medarbetare i landets socialtjänster för att visa på gemensam handlingskraft och samling kring en historiskt stor utmaning.

Sedan regeringen tillträdde har socialtjänstministern besökt ett stort antal kommuner för att skapa sig en bild av läget i runt om i landet. För att ta tillvara den stora kunskap som finns hos socialtjänstens medarbetare finns också en chattfunktion under mötet med möjlighet att skicka in frågor och sina bästa inspel inom det sociala området.

− Alla goda krafter behöver kroka arm när vi nu arbetar för att vända den negativa utvecklingen, se till att stoppa nyrekryteringen till de kriminella nätverken och skapa en ljus framtid för våra barn och unga, säger socialtjänstminister Camilla Waltersson Grönvall.
