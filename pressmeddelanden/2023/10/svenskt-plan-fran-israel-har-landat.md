# Svenskt plan från Israel har landat

– Jag är mycket glad att ett svensk-chartrat plan från Israel nu har landat i Sverige. Situationen i Israel och Palestina är svår och oförutsägbar och insatsen har varit komplex. Jag är stolt över Utrikesdepartementet, ambassaden i Tel Aviv och generalkonsulatet i Jerusalem och deras insatser. Nu fortsätter arbetet för att bistå de svenskar som fortfarande är kvar i området och som önskar lämna, säger utrikesminister Tobias Billström.

Utrikesdepartementet planerar för ytterligare en assisterad utresa med flyg under fredag kväll. Svenskar som är anmälda på svensklistan för Israel eller Palestina, och som uttryckt önskemål om att få lämna, kommer att bli kontaktade när plats och avgångstid för detta flyg finns.

I tillägg till den assisterade utresan med flyg informerar UD och utlandsmyndigheterna löpande om andra möjligheter att lämna. UD står fortsatt i nära kontakt med de övriga nordiska länderna om utresealternativ.
