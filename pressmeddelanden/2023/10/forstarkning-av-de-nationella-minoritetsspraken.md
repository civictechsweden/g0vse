# Förstärkning av de nationella minoritetsspråken

För att stärka de nationella minoritetsspråken har regeringen beslutat att Institutet för språk och folkminnen tilldelas ytterligare en miljon kronor för att dela ut till projekt som sker i syfte att stärka och revitalisera de nationella minoritetsspråken; finska, jiddisch, meänkieli, romani chib och samiska.

Regeringen har också beslutat att Länsstyrelsen Stockholm tilldelas 300 000 kronor för att genomföra insatser inom romsk inkludering.

### Nationella minoritetsspråk och minoriteter

I Sverige finns fem nationella minoriteter: judar, romer, sverigefinnar tornedalingar och samer, som också är ett urfolk. Sedan år 2000 har fem språk fått status som nationella minoritetsspråk: finska, jiddisch, meänkieli, romani chib och samiska. Det innebär att dessa ska skyddas och främjas.
