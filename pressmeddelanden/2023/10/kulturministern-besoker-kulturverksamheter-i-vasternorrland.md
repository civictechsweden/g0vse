# Kulturministern besöker kulturverksamheter i Västernorrland

– Lokala och regionala kulturinstitutioner spelar en nyckelroll för att bidra till ett vitalt och mångfacetterat kulturliv i hela landet, säger kulturminister Parisa Liljestrand.

Kulturministern träffar företrädare för Kullerbyttans förskola som tilldelades priset som Årets Läsfrämjare 2022 i Sundsvalls kommun. Parisa Liljestrand besöker också Teater Västernorrland för att lära sig mer om verksamheten och föra ett samtal om förutsättningarna för scenkonsten utanför storstadsområdena.

Därefter besöker kulturministern Söråkers Folkets Hus i Timrå. Söråkers Folket Hus har fått mycket uppmärksamhet för sitt arbete där man integrerar skola, fritidsverksamhet, bibliotek, teater, bio och livesändningar av opera.

Kulturministern besöker även Riksarkivet i Härnösand för en uppdatering kring arbetet med myndighetens arkivlokaler i Saltvik och arbetet med att digitisera arkivhandlingar. I Härnösand besöker ministern även Norrdans, som är en del av Scenkonst Västernorrland. Här träffar kulturministern företrädare för verksamheten för att lära sig mer om scenkonstens lokala villkor.
