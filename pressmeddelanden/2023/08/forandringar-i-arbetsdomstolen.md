# Förändringar i Arbetsdomstolen

Lars Dirke är sedan november 2022 ordförande i Arbetsdomstolen och blir nu även chef för domstolen. Han efterträder Cathrine Lilja Hansson som går i pension.

Lars Dirke har tidigare varit hovrättslagman i Svea hovrätt, först i Mark- och miljööverdomstolen och mellan 2015-2022 vid en av domstolens allmänna avdelningar. Dessförinnan tjänstgjorde han vid samma domstol som hovrättsråd och vice ordförande. Han har även varit departementsråd och enhetschef i Näringsdepartementet samt rättssakkunnig och kansliråd i Arbetsmarknadsdepartementet.

Regeringen har i dag också utsett Catharina Nordlander till ny ordförande i Arbetsdomstolen. Hon efterträder Lars Dirke. Catharina Nordlander är sedan 2016 rättschef i Arbetsmarknadsdepartementet, där hon tidigare även varit departementsråd, enhetschef, kansliråd och rättssakkunnig. Catharina Nordlander har dessutom tjänstgjort i Näringsdepartmentet, Arbetsdomstolen och som expert i statliga utredningar. Sedan 2013 är hon även vice ordförande i svenska ILO-kommittén.
