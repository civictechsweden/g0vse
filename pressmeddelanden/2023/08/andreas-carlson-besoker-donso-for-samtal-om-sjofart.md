# Andreas Carlson besöker Donsö för samtal om sjöfart

Under besöket på ön kommer ministern bland annat att delta i öppnandet av Donsö Shipping Meet samt även hålla ett anförande om fri, grön och motståndskraftig sjöfartshandel.

– En väl fungerande sjöfart är helt avgörande för svensk utrikeshandel och för vår varuförsörjning. Det är också viktigt med svenskflaggade fartyg som kan säkra svensk varuförsörjning vid en eventuell krissituation, säger infrastruktur\- och bostadsminister Andreas Carlson.

Andreas Carlson kommer också att besöka ett fartyg i Donsö hamn samt även träffa företrädare för Svensk Sjöfart och Sjöräddningssällskapet.
