# Innovation och samarbete för ett levande kulturliv i hela landet

– Alla ska ha möjlighet att delta i kulturlivet och Sveriges kommuners och regioners insatser är mycket viktiga för att skapa ett levande och vitalt kulturliv i hela landet. En god samverkan mellan stat, regioner och kommuner är en avgörande förutsättning för att nå våra nationella mål, säger kulturminister Parisa Liljestrand.

Kulturministern håller ett inledningsanförande och deltar i ett samtal kring den regionala och lokala kulturens förutsättningar. Samtalet kommer även ägnas åt de satsningar som regeringen gör för att stärka och stötta kulturlivet i hela landet.

**Sveriges fritids- och kulturchefsförening**

Sveriges fritids- och kulturchefsförening, SFK, är en intresseorganisation för chefer inom kommunal fritids- och kultursektor. SFK samlar cirka 390 personer som representerar drygt 190 kommuner i Sverige.
