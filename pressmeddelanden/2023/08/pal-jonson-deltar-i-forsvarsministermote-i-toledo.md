# Pål Jonson deltar i försvarsministermöte i Toledo

Försvarsministrarna väntas bland annat diskutera stödet via Europeiska fredsfaciliteten, stöd med artilleriammunition och EU:s militära stödinsats för Ukraina.

Vid mötet kommer även de långsiktiga regionala och globala konsekvenserna av Rysslands krig i Ukraina att diskuteras. EU:s insatser på västra Balkan och i Afrika står också på agendan, liksom utvecklingen av EU:s snabbinsatsförmåga.

Innan det informella försvarsministermötet deltar Pål Jonson i ett styrelsemöte i Europeiska unionens satellitcentrum tillsammans med sina europeiska kollegor.
