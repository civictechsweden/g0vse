# Regeringen deltog i Stockholms Prideparad

Deltog gjorde statsminister Ulf Kristersson, utrikesminister Tobias Billström, jämställdhets- och biträdande arbetsmarknadsminister Paulina Brandberg, kulturminister Parisa Liljestrand, arbetsmarknads- och integrations­minister Johan Pehrson, utbildningsminister Mats Persson, EU-minister Jessika Roswall, civilminister Erik Slottner, äldre- och socialförsäkringsminister Anna Tenje och finansmarknadsminister Niklas Wykman.

– Genom regeringens deltagande i Prideparaden vill vi uppmärksamma paradens betydelse för vårt öppna samhälle, allas rätt att leva som den man är, och älska vem man vill, säger statsminister Ulf Kristersson.

Stockholms Prideparad är Skandinaviens största och gick i år av stapeln lördag den 5 augusti.
