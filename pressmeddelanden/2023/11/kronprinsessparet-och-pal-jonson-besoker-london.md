# Kronprinsessparet och Pål Jonson besöker London

Kronprinsessparet gör mellan den 29:e november och 1 december ett officiellt besök i Storbritannien. Försvarsminister Pål Jonson kommer att delta i besöket den 29 november för att bland annat besöka den brittiskledda militära grundutbildningen av ukrainska soldater, Operation Interflex.

Onsdagen den 29 november besöker Kronprinsessparet och försvarsminister Pål Jonson utbildningen för att bland annat träffa ukrainska soldater. Hitintills har över 30 000 ukrainska soldater utbildats inom ramen för Operation Interflex. Sverige bidrar med instruktörer till utbildningsinsatsen.

Kronprinsessparet och försvarsministern besöker även Natos accelerator för försvarsinnovation, DIANA, som är en del av Imperial College i London. Natos innovationsinitiativ syftar till att bidra till ökat fokus på försvarsinnovation.
