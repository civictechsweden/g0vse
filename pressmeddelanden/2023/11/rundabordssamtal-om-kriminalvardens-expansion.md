# Rundabordssamtal om Kriminalvårdens expansion

Utbyggnaden av Kriminalvården inleddes för sent. Samtidigt kommer regeringens omläggning av kriminalpolitiken leda till att fler sitter i fängelse längre. Det handlar om att skydda samhället och ge brottsoffer ökad upprättelse, och därför måste straffen skärpas och fler brott klaras upp. Detta innebär att Kriminalvården behöver byggas ut kraftigt. För att realisera detta utökas myndighetens anslag med över 60 procent de kommande åren, från 14,1 till 22,6 miljarder kronor.

Fastighetsägare, byggbolag och kommuner är väsentliga för Kriminalvårdens utbyggnad. För att identifiera möjligheter att bistå Kriminalvården i sin expansion samlar regeringen aktörer från byggbranschen och Sveriges kommuner och regioner. Vid mötet deltar även Kriminalvårdens generaldirektör Martin Holmgren.

För mer information samt intervjuförfrågningar, kontakta respektive pressekreterare.
