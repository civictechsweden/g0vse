# Statsministern, utrikesministern och försvarsministern besöker Helsingfors

I Helsingfors träffar statsminister Ulf Kristersson Finlands statsminister Petteri Orpo för samtal om relationen mellan Finland och Sverige, säkerhetsläget och aktuella EU-frågor.

Statsministern, utrikesministern och försvarsministern ska även diskutera Finlands och Sveriges nära samarbete i processen för anslutningen till Nato.

I samband med besöket sker också den årliga överläggningen där företrädare från Sverige och Finland som är verksamma inom politik, akademi och näringsliv diskuterar säkerhetspolitik samt ekonomi- och teknologisamarbete mellan Sverige och Finland.

En pressträff med statsminister Ulf Kristersson och statsminister Petteri Orpo hålls under eftermiddagen och fototillfällen kommer att äga rum under besöket.

Medierepresentanter som vill bevaka besöket i Helsingfors ska anmäla sig senast torsdagen den 23 november kl. 12.00 via [den här länken](https://link.webropolsurveys.com/S/D048C7C966BBEC13) (extern webbplats).
