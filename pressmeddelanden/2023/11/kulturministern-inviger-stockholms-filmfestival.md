# Kulturministern inviger Stockholms filmfestival

-  Film är en gemensam upplevelse. Den är något vi delar. Oavsett om vi ser den hemma eller på en biograf under en festival. Den gemensamma upplevelsen är en viktig grund för möten och samtal – över alla slags gränser. Och det tror jag är extra viktigt i tider som dessa. Att det arrangeras en filmfestival i Sverige av den här kalibern, där utländsk film presenteras för en svensk publik och svensk film för omvärlden, det gör mig stolt som kulturminister, säger Parisa Liljestrand.

Årets festival fördjupar sig kring temat att manipulera information. Flera filmer ställer frågor om vad som är sant och falskt i en tid som alltmer präglas av möjligheten att skapa bilder och filmer med hjälp av artificiell intelligens. Under festivalen delas också ett antal priser ut inom ett flertal kategorier som uppmärksammar framstående filmskapare.

## Stockholms filmfestival

Stockholms filmfestival är en utav Europas främsta filmfestivaler. Årets upplaga av är den 34:e i ordningen och uppemot 50 länder finns representerade bland de 130 filmerna i programmet. Stockholms filmfestival grundades 1990 och arrangeras med stöd av bland annat Stockholms stad, Region Stockholm och Svenska Filminstitutet.
