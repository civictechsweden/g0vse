# Klimat- och miljöministern inviger världens första byggnad med fossilfritt stål i Lund

– Det nya fossilfria stålet kommer vara en viktig del av klimatomställningen, och här ligger Sverige i framkant med vår produktion och teknik. Fossilfritt stål är inte bara avgörande för byggsektorns och industrins klimatomställning, utan också för att Sverige ska nå klimatmålet om nettonollutsläpp senast år 2045\. Produktionen av svenskt fossilfritt stål kommer dessutom att bidra till klimatomställningen i de bolag och länder som SSAB exporterar till. På så sätt minskar vi utsläppen i andra delar av världen, genom exporten av svenska klimatsmarta produkter, säger klimat\- och miljöminister Romina Pourmokhtari.

Delar av den drygt 6 000 kvadratmeter stora industrianläggningen har konstruerats med stål från SSAB:s HYBRIT\-teknologi. Det är en svensk ingenjörsteknik som kraftigt minskar koldioxidutsläppen vid ståltillverkningen. I början av nästa år blir kontraktstillverkaren Inpac första hyresgäst i den historiska byggnaden.

Pressträffen startar kl. 10:30 på Sellerigatan 8 i Lund. Där kommer även lokala aktörer och klimatexperter att delta. Samtliga arrangörer kommer vara tillgängliga för frågor och enskilda intervjuer. För anmälan eller frågor vänligen kontakta projektledaren på Peab, Linus Axelsson, 073 848 56 79\.

För intervjuförfrågningar med statsrådet Romina Pourmokhtari vänligen kontakta pressekreterare Niki Westerberg, kontaktuppgifter nedan.
