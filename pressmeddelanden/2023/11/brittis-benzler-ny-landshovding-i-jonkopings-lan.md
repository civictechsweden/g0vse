# Brittis Benzler ny landshövding i Jönköpings län

– Brittis Benzler har varit en uppskattad landshövding i Hallands län och jag är glad att hon har tackat ja till ett nytt uppdrag som landshövding i Jönköpings län, säger civilminister Erik Slottner.

Brittis Benzler är född 1958. Benzler var 1993–2020 ledamot i Vänsterpartiets partistyrelse. Hon var gruppledare i regionfullmäktige på Gotland i mer än 20 år och har även varit regionråd på Gotland i 12 år. Sedan 2020 har Brittis Benzler varit landshövding i Hallands län.
