# Carl-Oskar Bohlin deltar i CBRNE-dagarna

Carl\-Oskar Bohlin kommer hålla ett anförande på CBRNE\-dagarna som arrangeras av Totalförsvarets forskningsinstitut (FOI), Försvarsmakten, och Myndigheten för samhällsskydd och beredskap (MSB). I anförandet kommer ministern för civilt försvar bland annat att lyfta fram risker för CBRNE\-händelser (chemical, biological, radioactive, nuclear, explosive) kopplat till det allvarliga säkerhetspolitiska läget samt att CBRNE\-händelser behöver utgöra en naturlig del i planeringsprocessen för det civila försvaret.

Under besöket i Umeå kommer Carl\-Oskar Bohlin även att besöka FOI:s avdelning för CBRN\-skydd, där han får inblick i hur tvärvetenskapliga grupper av experter utvecklar strategier för att skydda samhället mot CBRN\-hot.
