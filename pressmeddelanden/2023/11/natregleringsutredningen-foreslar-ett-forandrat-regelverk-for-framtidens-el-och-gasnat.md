# Nätregleringsutredningen föreslår ett förändrat regelverk för framtidens el-och gasnät

– Med Nätregleringsutredningens betänkande har vi fått ett gediget underlag för att kunna gå vidare och ta fram förslag som bättre anpassar regleringen av elnäts\- och gasnätsavgifterna till EU\-rätten, säger energi\- och näringsminister Ebba Busch.

I mars 2022 tillsatte regeringen utredningen Översyn av regleringen på el\- och naturgasområdena. Utredningen har bland annat inkluderat en översyn av reglerna för de avgifter som elnäts\- och naturgasföretagen tar ut för att ge tillgång till nät och annan infrastruktur. Syftet med utredningen är att det svenska regelverket ska vara förenligt med regleringen i EU:s elmarknads\- och gasmarknadsdirektiv.

Regeringen kommer inom en snar framtid att remittera betänkandet.
