# Två nya medlemmar i det arbetsmarknadspolitiska rådet

Andreas Bergh är docent i nationalekonomi vid Nationalekonomiska institutionen i Lund och välfärdsforskare vid Institutet för näringslivsforskning. Han ersätter Lena Hensvik, som är professor i nationalekonomi vid Uppsala universitet.

Tidigare generaldirektör på Arbetsförmedlingen Maria Mindhammar lämnar rådet i samband med att hon blivit generaldirektör för Migrationsverket. Hon ersätts av Lars Lööw, som tagit över som vikarierande generaldirektör och chef för Arbetsförmedlingen efter Mindhammar.

## Deltagare:

* Lars Behrenz – docent vid Linnéuniversitetet som forskat om etableringsprocesser på svensk arbetsmarknad
* Andreas Bergh – docent i nationalekonomi vid Nationalekonomiska institutionen i Lund och välfärdsforskare vid Institutet för näringslivsforskning
* Lars Calmfors – professor emeritus vid Stockholms universitet och forskare vid Institutet för näringslivsforskning
* Anders Forslund – professor emeritus i nationalekonomi vid Uppsala universitet och forskare vid Institutet för arbetsmarknads- och utbildningspolitisk utvärdering
* Marie Gartell – avdelningschef på Tillväxtanalys och disputerad nationalekonom med bakgrund på bland annat Riksrevisionen
* Maria Hemström Hemmingsson – generaldirektör för Institutet för arbetsmarknads- och utbildningspolitisk utvärdering och disputerad nationalekonom
* Lars Lööw – vikarierande generaldirektör för Arbetsförmedlingen
* Eva Samakovlis – analysdirektör på Arbetsförmedlingen och disputerad nationalekonom
* Ulrika Vikman – filosofie doktor i nationalekonomi och forskare vid Institutet för arbetsmarknads- och utbildningspolitisk utvärdering
