# Johan Pehrson i samtal om ukrainares möjligheter på den svenska arbetsmarknaden

– Alla blir vinnare om vi gör det lättare för de här personerna att få en anställning. Det gäller både ukrainarna som får en möjlighet att försörja sig och arbetsgivarna som är i stort behov av deras kompetens, säger arbetsmarknads\- och integrationsminister Johan Pehrson.

Syftet med samtalet är att diskutera villkoren på arbetsmarknaden och möjligheterna att få jobb i Sverige för ukrainare som beviljats uppehållstillstånd med tillfälligt skydd i enlighet med massflyktsdirektivet. Det ger också en möjlighet till att ta del av goda exempel på lokala, regionala och nationella initiativ, och att öka kunskapen om organisationernas behov av offentligt stöd.

Vid intresse från media för att närvara, kontakta pressekreterare Elin Olofsson, se presskontakt nedan.
