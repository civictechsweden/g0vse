# Regeringen donerar 722 000 vaccindoser mot covid-19 till låg- och medelinkomstländer

– Vårt stöd till Covax räddar liv och skapar förutsättningar för god hälsa i fler länder. Tack vare Sveriges donation kan invånare i låg- och medelinkomstländer ges påfyllnadsdoser med samma typ av vaccin som ingår i de pågående svenska vaccinationskampanjerna, säger bistånds- och utrikeshandelsminister Johan Forssell.

Globalt har 72 procent av världens befolkning nu fått minst en vaccindos mot covid-19. I låginkomstländer är motsvarande andel bara 23 procent och trots att vaccinationstakten ökat de senaste månaderna förblir den väsentligt lägre än i höginkomstländer. Totalt har 13,2 miljarder doser vaccin mot covid-19 administrerats globalt. Regeringen står beredd att donera fler doser till länder som har kapacitet att vaccinera sin befolkning. Donationen påverkar inte möjligheten för den svenska befolkningen att vaccinera sig.
