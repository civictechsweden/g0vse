# Sverige skickar idag sök- och räddningsteam till Turkiet

Personalen och sökhundarna är just nu på väg till staden Malatya i Turkiet, i ett transportflygplan som tillhandahålls av Försvarsmakten. Planet har lastats under förmiddagen och lyfte från Blekinge Flygflottilj F17, Ronneby, under eftermiddagen.

Sändningen består av 5 personer som leder insatsen, anställda av MSB, samt 40 personer anställda av Försvarsmakten. Försvarsmaktens personal utgörs av tre sökteam om totalt 24 personer, fyra hundekipage om totalt 8 personer och två sjukvårdsteam om totalt 8 personer.

Planet väntas landa i Malatya under kvällen.

- Sveriges regering och myndigheter arbetar just nu för högtryck med att svara upp mot de olika hjälpförfrågningar som inkommer. Vi är stolta över att MSB och Försvarsmaktens civil-militära samarbete gjort att de kunnat svara upp snabbt efter att denna förfrågan inkommit från Turkiet, säger Carl-Oskar Bohlin, minister för civilt försvar.

Utöver ovan stöd har Sverige sedan tidigare bidragit med 7 experter, samt 37 miljoner SEK i humanitärt stöd för att förbättra situationen på plats.

**Praktisk information**

Carl-Oskar Bohlin, minister för civilt försvar, finns tillgänglig för kommentarer under dagen genom presskontakt nedan.

Andra presskontakter:
Försvarsmaktens vakthavande kommunikatör, 08 - 788 75 00
MSB:s presstjänst: 010- 240 44 44
