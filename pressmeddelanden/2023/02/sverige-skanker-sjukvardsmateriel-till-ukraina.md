# Sverige skänker sjukvårdsmateriel till Ukraina

– Sverige har säkerställt att tillgången till provtagningsmateriel för covid\-19 täcker det nationella behovet men vi har idag ett överskott. Det är självklart att detta ska komma till nytta för det ukrainska folket, säger socialminister Jakob Forssmed.

Ukraina har, genom EU:s civilskyddsmekanism, erbjudits materielen och accepterat erbjudandet. Folkhälsomyndigheten kommer att samarbeta med Myndigheten för samhällsskydd och beredskap för stöd med den operativa insatshanteringen. Materialet omfattar upp till 243 pallar färdigpackade provtagningskit och 63 pallar lösa sjukvårdskomponenter.

Folkhälsomyndigheten ska senast den 30 september 2023 slutredovisa uppdraget till Socialdepartementet.
