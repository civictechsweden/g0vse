# Socialtjänstministern besöker Skellefteå kommun och Myndigheten för familjerätt och föräldraskapsstöd

- Det är viktigt för mig att träffa myndigheter och kommuner runt om i landet för att ta del av erfarenheter, framgångsfaktorer och utmaningar i deras arbete med att stödja barn och föräldrar. Alla barn i Sverige har rätt till en trygg och ljus framtid och regeringen sätter alltid barnen i första rum, säger Camilla Waltersson Grönvall, socialtjänstminister.

Under socialtjänstministern besök i Skellefteå kommun träffar hon såväl medarbetare som företrädare för olika delar inom socialtjänsten med fokus på förebyggande arbete.

Ministern besöker regelbundet kommuner i landet för att få kännedom om goda exempel på verksamheter som lyckats med det förebyggande arbetet, men träffar också socialtjänster som brottas med stora utmaningar. Genom besöken kan socialtjänstministern skapa en bild av läget runt om i landet. Det är också bra underlag i arbetet med en ny socialtjänstlag.

På Myndigheten för familjerätt och föräldraskapsstöd, MFoF, ska socialtjänstministern få information om myndighetens arbete inom aktuella frågor, bland annat internationella adoptioner.

## Presskonferens

I anslutning till besöken bjuder socialtjänstminister Camilla Waltersson Grönvall in till en pressträff med MFOF:s generaldirektör Per Bergling, socialnämndens ordförande Iosif Karambotis (S) samt Andreas Löwenhöök, oppositionsråd (M).

### Tid och plats

Klockan 13.30 i MFOF:s foajé på Nygatan 40 B.

Ministern är tillgänglig för enskilda frågor. Anmälan krävs, görs till Sofie Wiklund, pressekreterare.
