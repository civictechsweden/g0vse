# (Ny version) Göran Hägglund utsedd till ordförande för ny public service-kommitté

Göran Hägglund är född 1959 och har varit riksdagsledamot mellan 1991 och 2015\. Han var partiledare för Kristdemokraterna 2004\-2015 och socialminister 2006\-2014\. Han har också tidigare arbetat som PA\-konsult på Reform Society, samt är styrelseordförande för Systembolaget.

## Bakgrund

Regeringen beslutade den 23 februari om att tillsätta en parlamentarisk kommitté som bland annat ska utreda förutsättningarna för public service\-verksamheten i nästa tillståndsperiod samt upprätthålla och värna dess oberoende. Kommittén ska föreslå hur public service\-uppdraget ska regleras från och med 2026 och föreslå vad som ska ingå i uppdraget under tillståndsperioden 2026–2033\.

Uppdraget ska redovisas senast den 30 april 2024\.
