# Flygplatsutredningen har skickats på remiss

– Flyget och flygplatserna har en viktig roll i transportsystemet för att hela Sverige ska fungera. Omställningen av flyget går snabbt och regeringen arbetar i högt tempo. Nu har rapporten skickats ut på remiss, och parallellt med det analyseras nu förslagen, säger infrastruktur- och bostadsminister Andreas Carlson.

I utredarens uppdrag ingick att analysera och ta fram förslag till en långsiktigt hållbar inriktning för statens ansvar för flygplatserna i Sverige, så att behoven av en grundläggande tillgänglighet för medborgare, näringsliv och samhällsviktigt flyg i hela landet tillgodoses.
