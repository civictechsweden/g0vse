# Teknik i fokus när Mats Persson besöker Göteborg

Besöket på Chalmers tekniska högskola inleds med en presentation av universitetet med tillförordnade rektorn Charlotte Wiberg, rektorsgruppen och studentkåren. Ministern kommer sedan att besöka Tracks och Fuse som är ett koncept för lärande, lärandemiljöer och innovation. På agendan står även ett samtal med Chalmers studentkår, en presentation om Batteristrategi 2030+ och kunskapsbehov för industriell omställning i Sverige, samt ett lunchmöte på temat datasäkerhet.

Under besöket hos Polestar kommer ministern att ha ett samtal med ledningen om kompetensförsörjning och vikten av att få fler att söka till tekniska utbildningar.

## Program

10.00–13.00 Besöker Chalmers tekniska högskola
Plats: Chalmersplatsen 4 i Göteborg

13.45–15.00 Besöker Polestar HQ
Plats: Assar Gabrielssons Väg 9 i Göteborg

Klockan 15.30 finns det tid för media. Kontakta Christian Brundu för mer information.
