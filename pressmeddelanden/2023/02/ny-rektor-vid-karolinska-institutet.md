# Ny rektor vid Karolinska institutet

– Jag vill önska Annika Östman Wernerson lycka till i arbetet som rektor vid Karolinska institutet. Med sin breda kompetens inom utbildningsfrågor, kliniskt arbete och forskning är hon väl lämpad för uppdraget. Jag ser fram emot ett givande samarbete framöver, säger utbildningsminister Mats Persson.

Annika Östman Wernerson är professor i njur- och transplantationsvetenskap vid Institutionen för klinisk vetenskap, intervention och teknik (CLINTEC) på Karolinska institutet samt överläkare i klinisk patologi vid Karolinska Universitetssjukhuset Huddinge. Sedan 2019 är hon även vicerektor för utbildning vid Karolinska institutet.
