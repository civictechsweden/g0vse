# Ny rektor vid Högskolan i Halmstad

– Jag vill önska Susanna Öhman lycka till i arbetet som rektor vid Högskolan i Halmstad. Hon har en lång chefserfarenhet inom sektorn och jag ser fram emot att se högskolans fortsatta utveckling under Susanna Öhmans ledning, säger utbildningsminister Mats Persson.

Susanna Öhman är professor i sociologi och proprefekt vid Institutionen för humaniora och samhällsvetenskap vid Mittuniversitetet. 2021 fick hon också uppdraget att vara föreståndare för lärosätets forskningscenter Risk and Crisis Research Centre. Tidigare har hon bland annat varit akademichef vid Akademin för lärande, humaniora och samhälle vid Högskolan i Halmstad.
