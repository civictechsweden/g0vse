# Johan Pehrson deltar i högnivåseminarium om kompetens och konkurrenskraft

– En stark konkurrenskraft lägger grunden till europeisk tillväxt och välfärd. Företag letar med ljus och lykta efter rätt kompetens, och utbildning är helt centralt för att möjliggöra de digitala och gröna omställningarna i ekonomin, säger arbetsmarknads\- och integrationsminister Johan Pehrson.

Seminariet, som går under namnet “The skills transition – Pathways to a socially fair and competitive Europe”, organiseras av de svenska arbetsmarknadsparterna LO, TCO och Saco i samarbete med Svenskt Näringsliv och det svenska EU\-ordförandeskapet.
