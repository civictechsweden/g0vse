# Utmaningar och framgångsfaktorer i fokus när socialtjänstministern besöker Trollhättan

\- Besöket i Trollhättan är en del av min Sverigeturné. För mig är det viktigt att träffa kommuner och olika organisationer för att ta del av styrkor och utmaningar i arbetet. Fokus i kommunerna är brottsförebyggande arbete och arbetet för att motverka att barn far illa. Alla barn har rätt till en trygg och ljus framtid och regeringen sätter alltid barnen i första rum, säger Camilla Waltersson Grönvall, socialtjänstminister.

Under besöket kommer ministern att få träffa företrädare för olika verksamheter inom socialtjänsten i kommunen. Frågor i fokus är familjehemsvård, våld i nära relation och utmaningar och framgångsfaktorer inom socialtjänsten.

Ministern besöker regelbundet kommuner i landet för att få kännedom om goda exempel på verksamheter som lyckats med det förebyggande arbetet, men besöker kommuner som brottas med stora utmaningar. Genom besöken kan socialtjänstministern skapa en bild av läget runt om i landet.

Socialtjänstministern finns tillgänglig för frågor vid vissa tider.
