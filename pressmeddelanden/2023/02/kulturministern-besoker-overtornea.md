# Kulturministern besöker Övertorneå

– Jag ser mycket fram emot mitt besök i Tornedalen och att samtala om insatser för främjande av meänkieli och om de svåra och viktiga frågor som Sannings\- och försoningskommissionen arbetar med, säger kulturminister Parisa Liljestrand.

Under vistelsen i Övertorneå kommer kulturministern att besöka språkcentrum för meänkieli och resursbiblioteket för meänkieli. Hon kommer också att möta företrädare för Svenska Tornedalingars Riksförbund – Tornionlaaksolaiset. Vidare kommer Parisa Liljestrand att träffa Sannings\- och försoningskommissionen för tornedalingar, kväner och lantalaiset.

Press och media är välkomna att delta under besöket vid språkcentret för meänkieli i Nordkalottbibliotekets lokaler. Kontakta presskontakt Henrik Sundbom.
