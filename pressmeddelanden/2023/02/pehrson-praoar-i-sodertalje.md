# Pehrson praoar i Södertälje

Arbetsmarknads\- och integrationsminister Johan Pehrson är ute på en prao\-turné där han besöker olika typer av arbetsplatser för att få en djupare förståelse för deras förutsättningar och problem kopplat till arbetsmarknaden. På måndagen träffar han bussbolaget Nobina för att diskutera kompetensförsörjningen inom kollektivtrafiken, samt för att köra elbuss.

Johan Pehrson kommer under besöket i Södertälje även praoa på ICA Maxi Vasa, som har arbetat med särskilda insatser för att anställa personer som står långt från arbetsmarknaden.

Vid intresse från media för att följa med under besöket, kontakta pressekreterare Christoffer Heimbrand, se presskontakt nedan.
