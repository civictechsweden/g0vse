# Sverige bistår Norge och Island att lagra covidvaccin centralt

– Det har varit självklart att stödja Norge och Island under pandemin när det gäller tillgången till vaccin till skydd för liv och hälsa. Nu kan vi också bistå Norge och Island att lagra sitt vaccin centralt, vilket minskar behovet av kassation och ökar donationsmöjligheterna, säger socialminister Jakob Forssmed.

– Vi är glada för det goda och nära samarbetet som vi har haft med Sverige genom coronapandemin, även när det gäller vaccin, säger Norges hälso- och omsorgsminister Ingvild Kjerkol.

I november 2022 beslutade regeringen att Sverige skulle ingå i det avtal om central lagerhållning av vaccin mot covid-19 som EU-kommissionen och vaccintillverkaren Pfizer/BioNTech förhandlat fram. Avtalet innebär att vaccintillverkaren tillhandahåller en central lagerhållning i Tyskland. Detta ger större möjlighet att matcha leveranser av vaccin mot efterfrågan och ökar möjligheterna för att donera vaccin som inte behövs för det nationella behovet.

Sverige har under hela pandemin haft som utgångpunkt att stötta sina grannländer. De avtal som nu signeras medför inga ökade kostnader för Sverige eller ökad administration för svenska myndigheter och ger Norge och Island tillgång till, att på samma sätt som Sverige och flera av EU:s medlemsländer, lagra vaccin mot covid-19 centralt i Tyskland.
