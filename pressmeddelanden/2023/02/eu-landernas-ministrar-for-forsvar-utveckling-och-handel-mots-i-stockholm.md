# EU-ländernas ministrar för försvar, utveckling och handel möts i Stockholm

Den 8 mars möts EU:s försvarsministrar för att diskutera aktuella säkerhets\- och försvarsfrågor. Sveriges försvarsminister Pål Jonson och EU:s höga representant för utrikesfrågor och säkerhetspolitik, Josep Borrell, delar värdskapet för mötet. Mötet leds av Borrell.

Den 9 mars möts utvecklingsministrarna för att diskutera bistånds\- och utvecklingsfrågor. Värdskapet för mötet är delat mellan Sveriges bistånds\- och utrikeshandelsminister Johan Forssell och EU:s höga representant för utrikesfrågor och säkerhetspolitik, Josep Borrell. Mötet leds av Borrell.

Mötet för handelsministrarna hålls den 10 mars, med fokus på handelspolitiska frågor. Mötet leds av bistånds\- och utrikeshandelsminister Johan Forssell.

Samtliga möten äger rum på Scandinavian XPO i Arlandastad utanför Stockholm. Varje mötesdag avslutas med en presskonferens med ansvarigt statsråd tillsammans med ansvarig representant för EU\-kommissionen.

**Information till journalister**

Du ansöker om ackreditering för att bevaka mötena via [det officiella ackrediteringssystemet för det svenska ordförandeskapet.](https://media.sweden2023.eu/secured/login "det officiella ackrediteringssystemet för det svenska ordförandeskapet")

**Om du inte sedan tidigare är ackrediterad behöver du senast den 20 februari klockan 15\.00** inkomma med din ansökan för att kunna bli ackrediterad till de informella mötena för EU:s försvars\-, utvecklings\- och handelsministrar den 8–10 mars.

För mer information om mötesprogrammet och ackreditering, se [det svenska EU\-ordförandeskapets webbplats.](https://swedish-presidency.consilium.europa.eu/sv/ "det svenska EU-ordförandeskapets webbplats")

För eventuella frågor om ackreditering, kontakta det svenska EU\-ordförandeskapets presstjänst (se nedan).
