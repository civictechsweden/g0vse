# Kulturministern inviger Folk och Kultur 2023

– Folk och Kultur är en betydelsefull nationell kulturpolitisk arena som sedan starten bidragit till att synliggöra kulturen och lyfta högaktuella kulturpolitiska frågor, säger kulturminister Parisa Liljestrand.

Utöver invigningen onsdagen den 8 februari deltar kulturministern även i ett samtal arrangerat av Svenska kyrkan under lördagen den 11 februari.

Programmet för årets upplaga av Folk och Kultur uppmärksammar frågor med beröringspunkter runtom i hela landet. Programmet sträcker sig även över en bredd av konst\- och kulturuttryck genom att inkludera allt från scenkonst, bild och form, litteratur, till nyare former av uttryck såsom dator\- och tevespel. Årets upplaga av konventet har också ett särskilt fokus på barn och unga.
