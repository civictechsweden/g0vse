# Sverige anordnar EU-konferens om kopplingen mellan ekonomisk egenmakt och könsbaserat våld

Temat för konferensen är två prioriterade områden i arbetet för ökad jämställdhet: kvinnors ekonomiska egenmakt samt förebyggandet och bekämpandet av könsrelaterat våld. Experter från mer än 25 länder kommer att delta.

– Genom att samla experter med olika bakgrunder och erfarenheter av att arbeta med de här frågorna vill vi belysa sambandet mellan ekonomisk egenmakt och könsrelaterat våld. Jag hoppas att diskussionerna ska främja nya sätt att förebygga könsrelaterat våld, säger Paulina Brandberg, jämställdhets- och biträdande arbetsmarknadsminister.

– Våld mot kvinnor har den direkta effekten att begränsa jämställdheten, och påverka kvinnors förmåga att utvecklas och inta ledande roller i samhället. Ekonomisk självständighet för kvinnor är av avgörande betydelse för att det ska vara möjligt att ta sig ur situationer  som präglas av våld. Det omfattande lagförslaget om bekämpning av våld mot kvinnor och våld i nära relationer kommer att säkerställa att kvinnor ges samma nivå av stöd och skydd, oavsett var de befinner sig i Europa. Vi vill tacka det svenska ordförandeskapet för att det har placerat könsrelaterat våld högt upp på dagordningen. Tillsammans kan vi skapa bestående förändringar för alla kvinnor i hela Europa, säger Helena Dalli, EU:s kommissionär med ansvar för jämlikhet.

Konferensen går att följa live via Sveriges EU-ordförandeskaps hemsida: [Economic perspectives on gender-based violence – paving paths to prevention (europa.eu)](https://swedish-presidency.consilium.europa.eu/en/events/economic-perspectives-on-gender-based-violence-paving-paths-to-prevention/ "Economic perspectives on gender-based violence – paving paths to prevention (europa.eu).")
