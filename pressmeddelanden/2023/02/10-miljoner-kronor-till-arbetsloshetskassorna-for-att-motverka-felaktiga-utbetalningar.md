# 10 miljoner kronor till arbetslöshetskassorna för att motverka felaktiga utbetalningar

– Det är viktigt att utbetalningar från de gemensamma välfärdssystemen går till dem som är berättigade till stöd och att vi motverkar de problem som faktiskt finns i systemet. Bidraget till a-kassorna är en del i det samlade arbetet mot fusk och fel, säger integrations- och arbetsmarknadsminister Johan Pehrson.

Inspektionen för arbetslöshetsförsäkringen (IAF) uppskattar att de totala felaktiga utbetalningarna av arbetslöshetsersättning 2021 uppgick till 564 miljoner kronor, med ett osäkerhetsintervall på 379–770 miljoner kronor. Det motsvarar 2,6 procent, med ett osäkerhetsintervall på 1,8–3,6 procent, av den totala ersättning som betalades ut under 2021. IAF uppskattar att arbetslöshetskassorna har orsakat 19 miljoner kronor i felaktiga utbetalningar under 2021, med ett osäkerhetsintervall på 3–38 miljoner kronor. IAF uppskattar även att Arbetsförmedlingen orsakat 217 miljoner kronor i felaktiga utbetalningar under 2021, med ett osäkerhetsintervall på 71–364 miljoner kronor. Ungefär 285 miljoner kronor bedömer IAF att den sökande har orsakat, med ett osäkerhetsintervall på 262–325 miljoner kronor.

De upptäckta felaktiga utbetalningarna från arbetslöshetskassorna uppgick 2021 till 266 miljoner kronor, vilket motsvarar 1,2 procent av de totala arbetslöshetsersättningarna.

Regeringen har nu gett Arbetsförmedlingen i uppdrag att betala ut 10 miljoner kronor i bidrag till arbetslöshetskassorna, enligt föreslagen fördelning från IAF.

## Fördelning av bidrag per arbetslöshetskassa

* Kommunalarbetarnas 1 283 998 kr
* Unionens 1 054 374 kr
* Alfa 841 498 kr
* Akademikernas 594 265 kr
* Handelsanställdas 495 472 kr
* Hotell- och Restauranganställdas 474 175 kr
* IF Metalls 453 251 kr
* Fastighets 369 660 kr
* Transportarbetarnas 354 276 kr
* Byggnadsarbetarnas 340 164 kr
* GS 313 580 kr
* Småföretagarnas 310 078 kr
* Livsmedelsarbetarnas 299 684 kr
* Finans- och Försäkringsbranschens 279 546 kr
* Vision 278 172 kr
* Sveriges arbetares 270 143 kr
* Elektrikernas 266 860 kr
* Säljarnas 265 371 kr
* Journalisternas 263 971 kr
* Pappersindustriarbetarnas 263 296 kr
* Lärarnas 257 136 kr
* Sekos 257 056 kr
* Ledarnas 211 563 kr
* STs 202 411 kr
* Summa 10 000 000 kr
