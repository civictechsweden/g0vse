# Regeringen bjuder in till nationellt klimatmöte

Regeringen håller under våren 2023 rundabordssamtal med olika sektorer för att diskutera de hinder och möjligheter de ser för att kunna ställa om sina verksamheter. I år tar regeringen också fram en handlingsplan för hur klimatmålen ska nås. Det nationella klimatmötet blir en avslutning på rundabordssamtalen, och en viktig del i att förankra arbetet med att ta fram handlingsplanen.

Vid det nationella klimatmötet deltar statsminister Ulf Kristersson, energi\- och näringsminister Ebba Busch och klimat\- och miljöminister Romina Pourmokhtari. Under mötet kommer statsministern inledningstala. Därefter följer fyra panelsamtal med fokus på hur vi når hela vägen till nettonollutsläpp i Sverige och EU.

Mötet hålls den 16 juni 2023 i Stockholm.
