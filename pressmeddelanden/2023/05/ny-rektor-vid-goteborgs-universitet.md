# Ny rektor vid Göteborgs universitet

– Jag vill önska Malin Broberg ett stort lycka till i arbetet som rektor vid Göteborgs universitet. Med sin gedigna akademiska bakgrund inom psykologi samt erfarenhet av ledningsuppdrag har hon goda förutsättningar att utföra sitt kommande rektorsuppdrag på ett utmärkt sätt, säger utbildningsminister Mats Persson.

Malin Broberg är professor i psykologi vid Göteborgs universitet sedan 2013 och sedan 2018 är hon dekan vid universitetets samhällsvetenskapliga fakultet. Malin Broberg har också medverkat i ett stort antal publikationer inom psykologi. Hon är utbildad leg. psykolog vid Umeå universitet och har klinisk bakgrund från barn\- och ungdomshabilitering.
