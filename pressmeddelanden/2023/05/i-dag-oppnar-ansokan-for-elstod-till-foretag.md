# I dag öppnar ansökan för elstöd till företag

Företag och organisationer kan från och med i dag ansöka om elstöd för elförbrukning i mellersta och södra Sverige (elområde 3 och 4). Ansökan görs normalt via Skatteverkets webbplats och för att ha rätt till stöd måste vissa villkor uppfyllas. Ansökningsperioden är öppen mellan den 30 maj och den 25 september 2023.

Skatteverket kommer att handlägga ansökningarna skyndsamt med ambitionen att pengarna ska betalas ut till företaget kort tid efter att en korrekt ansökan har inkommit till Skatteverket.
