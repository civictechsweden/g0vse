# Ny generaldirektör för Specialpedagogiska skolmyndigheten

– Jag är glad över att Aurora har tackat ja till jobbet som generaldirektör för Specialpedagogiska skolmyndigheten och jag vill önska henne ett stort lycka till i detta viktiga arbete. Med sin gedigna erfarenhet från kommunal nivå och inom myndigheten är hon väl lämpad för uppdraget, säger skolminister Lotta Edholm.

Aurora Lindberg har sedan 20 januari varit vikarierande generaldirektör på Specialpedagogiska myndigheten och har fram tills dess arbetat som verksamhetsområdeschef för kunskapsutveckling på samma myndighet. Hon är utbildad gymnasielärare vid Umeå universitet med ämneskombinationen samhällskunskap och religionskunskap och har tidigare bland annat arbetat som direktör vid Kommunförbundet i Västernorrland och chef för strategisk utveckling vid Umeå kommun.
