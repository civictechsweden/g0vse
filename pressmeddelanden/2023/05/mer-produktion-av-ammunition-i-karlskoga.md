# Mer produktion av ammunition i Karlskoga

Rysslands fullskaliga invasion av Ukraina har skapat ett säkerhetspolitiskt läge i Europa som är det allvarligaste sedan andra världskrigets slut. Efterfrågan på ammunition har mångdubblats då Sverige och andra länder satsar mer på försvar. Sverige och andra länder har dessutom skänkt mycket försvarsmateriel, däribland ammunition, till Ukraina. Skänkt ammunition som också behöver ersättas.

Försvarsminister Pål Jonson besöker Karlskoga för att träffa representanter och medarbetare från BAE Bofors, SAAB, Nammo och Eurenco. Utöver besök till produktionsplatserna, kommer ett rundabordssamtal att genomföras för att diskutera vilka behov och åtgärder som kan bidra till att skala upp produktionen av ammunition.

Statsrådet finns tillgänglig för media i anslutning till Bofors hotell kl 11.00 – 11:30.
