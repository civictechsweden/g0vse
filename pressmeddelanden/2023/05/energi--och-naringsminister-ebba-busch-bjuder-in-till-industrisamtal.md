# Energi- och näringsminister Ebba Busch bjuder in till industrisamtal

– Industrin är oerhört viktig för landets välstånd och innovation. Regeringen vill vara en offensiv partner i den gröna omställningen och genomföra politiska reformer som kan stärka Sveriges tillväxtförmåga och konkurrenskraft. Jag ser mycket fram emot detta samtal och är glad över att det här mötet med företrädare för både arbetsgivarna och löntagarna inom industrin nu kommer till stånd, säger energi- och näringsminister Ebba Busch.

Vid mötet deltar representanter för Jernkontoret, Teknikföretagen, If Metall, Unionen, Industriarbetsgivarna, Sveriges Ingenjörer och Svemin.
