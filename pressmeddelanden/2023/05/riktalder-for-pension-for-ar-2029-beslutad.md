# Riktålder för pension för år 2029 beslutad

\- Att vi lever allt längre, är friska och aktiva är naturligtvis väldigt positivt. Fler år som pensionär innebär dock att den intjänade pensionen ska räcka över en längre tid och för att få en god ekonomisk tillvaro är det därför avgörande att arbetslivet förlängs. Regeringen har infört ett jobbskatteavdrag för personer över 65 år som arbetar vilket stärker incitamenten för att få fler att arbeta längre. Det bidrar till att viktig kompetens stannar på arbetsmarknaden längre samtidigt som det stärker den egna ekonomin och
pensionen, säger äldre\- och socialförsäkringsminister Anna Tenje.

\- Äldres erfarenhet och kompetens är ofta förbisedd i Sverige. Jag uppmanar alla arbetsgivare att tillvara ta den kompetens som finns hos sina mest erfarna medarbetare, säger äldre\- och socialförsäkringsminister Anna Tenje.

För att upprätthålla pensionsnivåerna har åldersgränserna i pensionssystemet och i angränsande trygghetssystem höjts år 2020 och 2023\. En så kallad riktålder för pension har införts och från år 2026 är det riktåldern för pension som ska styra de pensionsrelaterade åldersgränserna.

Riktåldern ska fastställas årligen och sex år innan den aktuella riktåldern tillämpas. Regeringen har därför beslutat om en förordning som fastställer riktålder för pension för år 2029 till 67 år.

Förordningen föreslås träda i kraft den 1 juli 2023\.
