# Näst på tur i rundabordssamtalen om klimatomställningen står transportbranschen

Samtalet kommer att gå ut på vad aktörerna i branschen ser för hinder för att kunna ställa om sina verksamheter och vilka förutsättningar regeringen behöver skapa för att aktörerna ska minska sina koldioxidutsläpp.

För att Sverige ska nå klimatmålen måste alla sektorer i samhället ställa om – från företag och organisationer till hushållen. För att nå hela vägen ner till nettonoll utsläpp 2045 behöver alla planera långsiktigt för att vi ska nå målen. Det är en historisk utmaning, men också en möjlighet för stärkt konkurrenskraft, bättre miljö, ökad livskvalitet och ett säkrare samhälle.

Dagens rundabordssamtal är ett led i regeringens arbete med att ta fram den klimatpolitiska handlingsplanen för den här mandatperioden. I det arbetet är dialogen med företagsledare central inom de sektorer som släpper ut mest och de sektorer som kan skapa förutsättningar för att alla ska kunna ställa om.

Media som vill göra en intervju om rundabordssamtalet med klimat- och miljöministern eller infrastruktur- och bostadsministern kan kontakta respektive ministers pressekreterare, kontaktuppgifter nedan.
