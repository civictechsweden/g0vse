# Ny hovrättspresident i Svea hovrätt

Petra Lundh är sedan 2018 riksåklagare och chef för Åklagarmyndigheten. Närmast dessförinnan var hon lagman i Södertörns tingsrätt. Hon har mångårig erfarenhet som chefsrådman i Stockholms tingsrätt samt som hovrättsråd och vice ordförande i Svea hovrätt. Hon har även arbetat vid Justitiedepartementets straffrättsenhet och haft ett flertal uppdrag som särskild utredare i statliga utredningar, företrädesvis inom straffrättens område.

Petra Lundh tillträder som hovrättspresident i Svea hovrätt den 1 september 2023.
