# Lotta Edholm i digitalt möte med Ukrainas utbildningsminister

Ministrarna kommer även samtala om hur barn och unga som flytt undan Rysslands fullskaliga invasion av Ukraina kan få en bra utbildning i en trygg miljö i ett EU-land.

– Det är viktigt att alla barn och unga får gå i skolan, inte minst för att de ska få vara i ett socialt sammanhang med jämnåriga. Därför är utbildning för ukrainska elever en prioriterad fråga under Sveriges ordförandeskap i EU. Jag ser fram emot ett givande samtal med Ukrainas nye utbildningsminister, säger skolminister Lotta Edholm.
