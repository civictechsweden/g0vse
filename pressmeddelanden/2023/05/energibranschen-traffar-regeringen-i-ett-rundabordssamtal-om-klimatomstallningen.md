# Energibranschen träffar regeringen i ett rundabordssamtal om klimatomställningen

Rundabordssamtalet kommer att gå ut på vad aktörerna i branschen ser för hinder för att kunna ställa om sina verksamheter och vilka förutsättningar regeringen behöver skapa för att aktörerna ska ta bort sina koldioxidutsläpp.

Samtalet är ett led i regeringens arbete med att ta fram den klimatpolitiska handlingsplanen för den här mandatperioden, med målet att Sverige ska nå hela vägen ner till nettonoll utsläpp 2045. I det arbetet är dialogen med företagsledare central inom de sektorer som släpper ut mest och de sektorer som kan skapa förutsättningar för att alla ska kunna ställa om.

Regeringen har träffat flera sektorer på liknande rundabordssamtal under våren för att diskutera klimatomställningen och sektorsmötena avslutas med att statsminister Ulf Kristersson, klimat- och miljöminister Romina Pourmokhtari och energi- och näringsminister Ebba Busch bjuder in till ett nationellt klimatmöte den 16 juni.

Media som vill få en kommentar efter fredagens rundabordssamtal kan kontakta respektive ministers pressekreterare, kontaktuppgifter nedan.
