# Flera statsråd deltar i dagens högtidlighållande av Veterandagen

På Sjöhistoriska museet hyllas den 29 maj under en hel dag Sveriges veteraner. I år uppmärksammar Försvarsmakten särskilt de veteraner som tjänstgjorde vid UNIFIL (United Nations Interim Force In Lebanon) under åren 1978 – 2007.

Fyra statsråd deltar vid årets ceremoni: statsminister Ulf Kristersson, utrikesminister Tobias Billström, försvarsminister Pål Jonson och minister för civilt försvar Carl-Oskar Bohlin.

Statsminister Ulf Kristersson kommer att hålla ett tal. Statsråden deltar också i kransnedläggningen vid Veteranminnesmärket tillsammans med bland andra H.M. Konungen och Prins Carl Philip.
