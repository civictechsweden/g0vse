# Pål Jonson deltar på Asiens största försvarskonferens i Singapore

The Shangri-La Dialogue är en årligen återkommande konferens som arrangeras av tankesmedjan IISS och samlar politiker, policyexperter och näringsliv från runt om i världen för diskussion och bilaterala samtal om säkerhetsläget i Asien och Stillahavsområdet.

Försvarsminister Pål Jonson kommer under konferensen att hålla ett tal om försvars- och säkerhetspolitik i Europa och Atlantområdet samt Asien och Stillahavsområdet. Pål Jonson kommer också att medverka i en diskussionspanel tillsammans med bland andra Ukrainas försvarsminister Oleksii Reznikov, Nederländernas försvarsminister Kajsa Ollongren och den indonesiske guvernören Andi Widjajanto, från National Resilience Institute.

I samband med konferensen planerar försvarsministern även genomföra bilaterala möten med bland andra Australien, Filippinerna, Indien och Singapore.
