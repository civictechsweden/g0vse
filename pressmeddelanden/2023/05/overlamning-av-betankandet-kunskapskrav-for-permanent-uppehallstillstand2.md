# Överlämning av betänkandet Kunskapskrav för permanent uppehållstillstånd

– För en person som ska bo och verka här i landet är det helt centralt att ha kun­skaper i det svenska språket och känna till de grund­läggande förhål­landena i det svenska samhället. Det är viktigt att en person förstår vilka skyldig­heter, men också rättig­heter, man har i samhället. Förslagen som utred­ningen har presen­terat i dag kommer skickas på remiss direkt efter över­lämnandet, säger migrations­minister Maria Malmer Stenergard.

[SOU 2023:25 Kunskapskrav för perma­nent uppe­hålls­tillstånd](/rattsliga-dokument/statens-offentliga-utredningar/2023/05/sou-202325/ "SOU 2023:25")

Utredningen har haft i uppdrag att lämna förslag som inne­bär att det ska ställas krav på kun­skaper i det svenska språket och om det svenska samhället för att beviljas perma­nent uppehålls­tillstånd. Syftet med utred­ningen är att främja integra­tionen och ett inklu­derande sam­hälle där individen stärks och ökar sina möjlig­heter att aktivt delta i samhället.

Enligt utred­ningens förslag ska kunskaperna kunna visas genom ett godkänt digitalt kunskaps­prov för permanent uppehålls­tillstånd som består av två delprov; ett som avser det svenska språket och ett som avser det svenska samhället.

Utredningen föreslår att lagförslagen ska träda i kraft den 1 juli 2027.
