# Daniela Eriksson ny HR-direktör i Regeringskansliet

– Det är med glädje och stolthet jag tar mig an rollen som HR\-direktör i Regeringskansliet. Jag ser fram emot att, tillsammans med chefer och medarbetare, fortsätta att utveckla Regeringskansliet som en av Sveriges mest attraktiva myndigheter att arbeta på, säger Daniela Eriksson.

Daniela Eriksson är utbildad jurist och kommer närmast från Skatteverket där hon varit HR\-direktör sedan 2017\. Hon har tidigare varit bland annat biträdande HR\-direktör och kanslichef för HR\-avdelningen på Polismyndigheten samt chef för arbetsgivarutveckling på Arbetsgivarverket.

– Daniela Eriksson har mycket gedigen kunskap inom HR\-området och lång erfarenhet från statlig verksamhet. Det är en bra grund när hon ska leda utvecklingen av Regeringskansliet som arbetsgivare och fortsätta det utvecklingsarbete inom HR\-verksamheten som inleddes 2021, säger Henrik Holmer, Regeringskansliets förvaltningschef.
