# Pål Jonson deltar på EDA Innovation days i Bryssel

Den europeiska försvarsbyrån, som har till uppgift att verka för stärkt försvarssamarbete mellan medlemsstaterna, anordnar för andra gången en innovationskonferens under två dagar i Bryssel.

Syftet med innovationsdagarna är att samla aktörer från olika samhällssektorer och länder för att underlätta samarbete kring innovationssystem på försvarsområdet inom EU.

Vikten av samarbete på området försvarsinnovation inom EU och samverkan mellan den civila sektorn och försvarssektorn är också något som försvarsminister Pål Jonson kommer att prata om i sitt tal.

På konferensen deltar även representanter från bland andra Försvarsmakten, Totalförsvarets forskningsinstitut och Försvarets materielverk. Svensk försvarsindustri kommer också att finnas på plats för att visa svenska innovativa lösningar på försvarsområdet.
