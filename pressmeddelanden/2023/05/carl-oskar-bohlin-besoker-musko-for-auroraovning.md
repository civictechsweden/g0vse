# Carl-Oskar Bohlin besöker Muskö för Auroraövning

Kustbevakningen har till uppgift att bland annat bedriva sjöövervakning så som gränsbevakning och fiskerikontroll samt utföra räddningstjänster till sjöss i fred såväl som i krig.

Det säkerhetspolitiska läget har gjort att Kustbevakningen intensifierat arbetet inom totalförsvaret och har ökat samverkan med till exempel Försvarsmakten.

Minister för civilt försvar Carl-Oskar Bohlin kommer till Muskö för att närvara då Marinens operativa stab, MOC (Maritime Operations Center), övar ledning och skapande av gemensamma lägesbilder till sjöss. Under Aurora 23 deltar Kustbevakningen också med tre fartyg för att tillsammans med marinen öva sjöövervakning, transporter till sjöss och nödbogsering.
