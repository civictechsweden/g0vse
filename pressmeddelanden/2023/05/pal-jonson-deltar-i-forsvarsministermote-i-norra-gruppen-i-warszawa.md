# Pål Jonson deltar i försvarsministermöte i Norra gruppen i Warszawa

Norra gruppen är ett informellt försvarspolitiskt forum som fungerar kompletterande till andra försvarssamarbeten inom till exempel EU, Nato eller Nordefco. Norra gruppen består av de nordiska och baltiska länderna samt Nederländerna, Polen, Tyskland och Storbritannien.

Under mötet i Norra gruppen kommer försvarsministrarna att diskutera Rysslands militära förmåga och säkerheten i närområdet. Därtill kommer försvarsministrarna att diskutera fortsatt stöd till Ukraina. Slutligen kommer aktuella frågor inför Natotoppmötet i Vilnius att diskuteras.
