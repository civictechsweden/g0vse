# Polarforskning i fokus när Mats Persson besöker Svalbard

Dagen inleds med en rundtur på isbrytaren Oden som befinner sig i Adventfjorden vid Longyearbyen. Därefter presenteras forskningsexpeditionen ARTofMELT som återvänt efter sex veckor i Norra ishavet där de bland annat har undersökt när isen börjar smälta och vad som påverkar smältningen. Forskarna kommer bland annat att berätta om expeditionen, polarforskningens betydelse för att förstå klimatförändringarna och dess konsekvenser, vikten av forskningsinfrastruktur i form av polarklassade fartyg som isbrytaren Oden och dess roll som forskningsplattform i internationella samarbeten i Arktis och Antarktis. Under besöket sker även en visning av forskningsinstrument på Oden och samtal om polarforskningens nytta för utbildning och forskning.

Delegationen kommer sedan att besöka Bjørndalen där bredden av internationell klimatforskning på Svalbard illustreras.

Media är välkomna att delta under besöket, kontakta pressekreterare Agnes Eklund senast den 12 juni för mer information. Eventet arrangeras av Polarforskningssekretariatet.
