# Kulturministern inviger Bokmässan i Göteborg

- Jag är glad över att vara på plats under bokmässan i Göteborg där hela det litterära ekosystemet är representerat. Läsande är ytterst en fråga om demokrati och likvärdighet, dels vad det gäller tillgången på utbildning och kultur, dels vad det gäller möjligheten att ta plats i samhället och att som medborgare delta i det demokratiska samtalet, säger kulturminister Parisa Liljestrand.

Bokmässan i Göteborg är Nordens största kulturevenemang. Mässan samlar årligen runt 80 000 besökare. Bokmässan i Göteborg har ambitionen att samla en bred flora av förlag, författare, bibliotekarier, lärare, journalister, politiker och en intresserad allmänhet för ett samtal om läsning. Årets mässprogram består av över 100 seminarier och samtal.

Bokmässans tre teman i år är judisk kultur, staden och ljud - med särskilt utformade områden inriktade mot dessa teman.
