# Fördjupade handelsrelationer i fokus när bistånds- och utrikeshandelsminister Johan Forssell besöker Egypten

– Sveriges och Egyptens handelsrelationer går långt tillbaka och de senaste åren har svensk export ökat till landet. Jag ser fram emot att fortsätta diskussionerna med mina ministerkollegor, möta svenska företag på plats och följa upp bland annat det affärsforum vi lanserade i mars, säger Johan Forssell.

Under besöket deltar ministern vid signeringen av ett samförståndsavtal mellan Volvo Bussar och den lokala producenten MCV om produktion av svenska elbussar i Egypten. Forssell kommer även träffa ministern för industri och handel, Ahmed Samir Saleh, minister för elektricitet och förnybar energi, Dr. Mohamed Shaker samt svenska företagsrepresentanter med närvaro i landet.
