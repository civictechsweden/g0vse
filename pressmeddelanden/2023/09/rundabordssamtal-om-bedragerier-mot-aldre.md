# Rundabordssamtal om bedrägerier mot äldre

Bedrägerier har blivit en allt större inkomstkälla för kriminella nätverk. Det är vanligt att de kriminella särskilt riktar sig mot äldre personer. För att försvåra och förebygga att fler människor blir offer för bedragare som utnyttjar människors tillit måste åtgärder vidtas på bred front.

Justitieminister Gunnar Strömmer, finansmarknadsminister Niklas Wykman, civilminister Erik Slottner och äldre\- och socialförsäkringsminister Anna Tenje har därför bjudit in till ett rundabordssamtal om bedrägerier mot äldre. Under dagens rundabordssamtal hålls en gemensam diskussion om problemet med bedrägerier mot äldre, de viktigaste åtgärdsbehoven och arbetet framåt.

För mer information samt intervjuförfrågningar, kontakta respektive pressekreterare.
