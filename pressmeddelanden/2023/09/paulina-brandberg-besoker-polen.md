# Paulina Brandberg besöker Polen

Utöver att delta i Prideparaden kommer statsrådet Brandberg att träffa polska civilsamhällesorganisationer med fokus på mänskliga rättigheter för hbtqi\-personer.

\- För mig är det viktigt att vara en stark röst för hbtqi\-personers mänskliga rättigheter inte bara i Sverige, utan även i Europa och resten av världen. Jag åker till Polen för att stå upp för allas självklara rätt att vara den man är och älska den man vill. Jag vill bidra till ett stärkt samarbete över landgränser för att säkerställa hbtqi\-personers lika rättigheter och möjligheter runt om i världen, säger Paulina Brandberg.
