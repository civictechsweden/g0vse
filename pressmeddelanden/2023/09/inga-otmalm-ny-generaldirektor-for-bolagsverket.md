# Inga Otmalm ny generaldirektör för Bolagsverket

– Jag är glad över att Inga Otmalm har tackat ja till uppdraget som generaldirektör och chef för Bolagsverket. Inga har gedigen erfarenhet och kunskap från olika chefspositioner, senast som ställföreträdande chef för Bolagsverket. Det här är en uppskattad och central myndighet för svenska företag. Bolagsverket kommer vara en viktig aktör för genomförandet av regeringens förenklingsagenda, säger energi- och näringsminister Ebba Busch.

Inga Otmalm kommer närmast från tjänsten som direktör och ställföreträdande generaldirektör på Bolagsverket. Innan Inga Otmalm började på Bolagsverket 2009 har hon bland annat innehaft olika chefspositioner på Försäkringskassan. Inga Otmalm har lång vana och värdefull erfarenhet av utveckling inom IT- och digitaliseringsfrågor.
