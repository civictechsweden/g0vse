# Tobias Billström deltar i nordiskt-baltiskt utrikesministermöte

– Stöd till Ukraina så länge som det krävs, tryck på Ryssland och säkerställande av internationellt stöd för denna politik förblir en av regeringens viktigaste prioriteringar. Vi har ett nära samarbete inom gruppen och jag ser fram emot att, när Sverige tar över ordförandeskapet i NB8 1 januari 2024, fortsatt fördjupa och utveckla samarbetet, säger utrikesminister Tobias Billström.

På dagordningen står även energisäkerhet och gröna lösningar, uppföljning av Nato-toppmötet i Vilnius samt desinformation och hybridhot. Inför öppnandet av FN:s generalförsamling i New York kommer även NB8-samarbete inom internationella organisationer med fokus på olika typer av stöd till det Globala syd att diskuteras.
