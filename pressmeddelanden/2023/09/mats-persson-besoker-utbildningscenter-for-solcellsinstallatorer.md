# Mats Persson besöker utbildningscenter för solcellsinstallatörer

I takt med den gröna omställningen har intresset för solenergi ökat i Sverige och behovet av solcellsinstallatörer bedöms växa kraftigt framöver. Solenergibolaget Svea Solar har flera utbildningscenter runt om i Europa där de utbildar nya solcellsinstallatörer. Nu öppnar bolaget ett nytt utbildningscenter i Sollentuna där alla moment för att göra säkra och effektiva installationer ingår. Förra året utbildade Svea Solar över 360 personer i Sverige.
