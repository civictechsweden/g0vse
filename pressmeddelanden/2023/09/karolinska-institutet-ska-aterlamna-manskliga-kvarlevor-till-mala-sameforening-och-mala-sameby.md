# Karolinska institutet ska återlämna mänskliga kvarlevor till Malå Sameförening och Malå Sameby

– Det samiska folket i Sverige har historiskt drabbats hårt, både av arkeologiska utgrävningar och den rasbiologiska forskningen. Även om det aldrig kan göras ogjort så måste vi lära oss av vår historia och göra vårt yttersta för att den inte ska upprepas. Därför känns det bra att kvarlevorna nu kommer att återlämnas och jordsättas i kvinnans hembygd, säger utbildningsminister Mats Persson.

Karolinska institutets begäran har föranletts av att Malå Sameförening och Malå Sameby har begärt repatriering av kvarlevorna för att jordsättas i Malå. Universitetet har genomfört en utredning där kvarlevornas ursprung och identitet har kunnat fastställas och har bedömt att det finns förutsättningar att återlämna kvarlevorna.
