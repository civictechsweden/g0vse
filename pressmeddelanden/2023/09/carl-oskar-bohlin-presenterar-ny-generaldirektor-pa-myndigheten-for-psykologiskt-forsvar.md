# Carl-Oskar Bohlin presenterar ny generaldirektör på Myndigheten för psykologiskt försvar

Minister för civilt försvar, Carl\-Oskar Bohlin, har vid två tidigare tillfällen besökt MPF för att uppdatera sig om myndighetens arbete med förmågeutveckling, utbildning och forskning.

Den 29 augusti presenterades en budgetsatsning med ett tilläggsuppdrag tillsammans med anslag för att stärka samhällets förmåga att motstå informationspåverkan riktad mot Sverige i samband med bränningar av religiösa skrifter.

Carl\-Oskar Bohlin besöker på torsdag den 14 september MPF för att presentera en ny generaldirektör för myndigheten. Media är välkomna att delta under mötet.

**Tid:** Torsdag den 14 september, kl. 13\.00\. Insläpp fr.o.m. kl 12\.45\.

**Plats:** MPF:s lokaler. Maria Aspmans gata 17A, Solna

Anmäl deltagandeintresse senast den 14 september kl 11\.30 till MPF, se kontakt nedan. Ange namn, personnummer, redaktion och i vilken funktion du vill delta (reporter eller fotograf). Skicka också med presslegitimation.

Deltagande sker i mån av plats.
