# Energi- och näringsminister Ebba Busch inviger Scanias nya batterimonteringsfabrik

- Den svenska fordonsindustrin har potential att bli ledande i den gröna omställningen och genom höga klimatambitioner kan de svenska tillverkarna även driva på andra aktörer i omställningen. Scanias batterimonteringsfabrik är en viktig pusselbit för konkurrenskraft och i övergången till ett elektrifierat transportsystem, säger Ebba Busch, energi- och näringsminister.

Den snabba expansionen av Scanias eldrivna utbud av lastbilar, bussar och motorer gör att företaget gör stora investeringar i en batterimonteringsfabrik. Anläggningen kommer att montera batterimoduler och batteripack från battericeller som levereras från Northvolts batterifabrik i Skellefteå.

Under besöket i Södertälje kommer energi- och näringsministern att delta i en invigningsceremoni och även delta i en paneldebatt.

Kontakta pressekreterare Andia Gemsjö för intervjuförfrågningar, se presskontakt nedan.
