# Jessika Roswall deltar vid allmänna rådets informella möte i Murcia

På dagordningen för det informella mötet i Murcia som sker under det spanska ordförandeskapet står diskussioner kring EU:s utvidgning och framtid.

– Rysslands fullskaliga invasion av Ukraina har givit utvidgningen förnyad aktualitet och plats högt upp på den politiska dagordningen. En fortsatt utvidgning av EU ligger i Sveriges intresse. I Murcia ska vi fortsätta diskussionerna om hur EU behöver anpassas för att fungera effektivt med fler medlemmar än i dag, säger EU-minister Jessika Roswall.
