# Modernare regler för polisens användning av skjutvapen

En utredning har haft i uppdrag att föreslå en ny reglering för polisens använd­ning av skjutvapen. I upp­draget ingick bland annat att se över i vilka situa­tioner och under vilka förut­sätt­ningar polisen ska få använda skjut­vapen. Den nuvarande regleringen, som i dag finns i en kun­görelse från 1960-talet, har beskrivits som föråld­rad och svår­tillämpad i flera avseenden. Polis­myndig­heten har därför begärt att den ska ses över.

[Ds 2023:25 Polisens rätt att skjuta – ­­En ny reglering om laga befogenhet
att använda skjutvapen](/rattsliga-dokument/departementsserien-och-promemorior/2023/09/ds-202325/ "Ds 2023:25")

Justitieråd Petter Asp, som har lett utred­ningen, föreslår en ny lag som uttöm­mande reglerar när polisen har rätt att använda skjutvapen. De nya reglerna ska vara lätt att över­blicka och enkla att förstå. Förslaget inne­bär att polisen kan ha rätt att använda skjut­vapen i något fler situa­tioner än vad som är fallet i dag. Reglerna förutses däremot inte leda till en ökad använd­ning av skjut­vapen efter­som det ställs höga krav på nöd­vändig­het och försvarlighet.

Utredningens förslag kommer att skickas på remiss till berörda myndig­heter, organisa­tioner och andra intres­senter. Därefter tar regeringen ställning till förslaget.
