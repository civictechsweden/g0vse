# Statsministern gör välfärdsbesök runt om i Sverige

Inflationen slår hårt mot välfärden. I budgeten för 2024 presenterade regeringen därför stora satsningar, 16 miljarder kronor, på välfärden. Dessutom pågår ett omfattande arbete på ansvariga departement och på Statsrådsberedningen för reformer för skola, vård och omsorg.

Statsministern inleder med ett skolbesök i Huddinge tillsammans med skolminister Lotta Edholm fredagen den 22 september.

– I det Sverige som jag vill bygga, ska fler barn göra klassresan till KTH och färre barn göra kåkresan till Kumla. Men då måste man börja tidigare, skolan har en helt central roll i den resan. I det Sverige som vi bygger så ska äldre har tillgång till bästa möjliga vård och omsorg. Köerna till sjukvården ska kortas, samtidigt som svensk sjukvård fortsatt ska ligga i framkant. Välfärden står inför sina tuffaste år på många år, men regeringen kommer aldrig lämna skolan, vården och omsorgen åt sitt öde, säger statsminister Ulf Kristersson.
