# Nya ambassadörer till Sverige

Följande ambassadörer överlämnade onsdagen den 27 september sina kreditivbrev till H.M. Konungen: Alejandro Alday González från Mexiko, Anna Aghadjanian från Armenien, Seddik Saoudi från Algeriet och Nadia Al-Sheebi från Qatar.

Kreditivbrev är en fullmakt utfärdad av ambassadörens statschef. I och med att kreditivbreven nu är överlämnade till Sveriges statschef kan ambassadörerna fullt ut representera sitt land i Sverige.
