# Rådet mot organiserad brottslighet samlas för extrainsatt möte med fokus på senaste våldsvågen

Syftet med det extrainsatta mötet är att diskutera lägesbild och åtgärder ägnade att bryta nyrekrytering av barn och unga till de kriminella gängen.

De aktörer som deltar, utöver rådets ordinarie medlemmar från de brottsbekämpande myndigheterna, är de myndigheter och aktörer som kommer i kontakt med kriminalitet som rör barn och unga, som Statens Institutionsstyrelse (SiS), Socialstyrelsen, Skolverket och Sveriges kommuner och regioner (SKR).

**Om rådet mot organiserad brottslighet**

Rådet mot organiserad brottslighet inrättades av regeringen i december 2022\. Syftet är att stärka och effektivisera det samlade arbetet mot den organiserade brottsligheten. Arbetet i rådet ska skapa bättre förutsättningar för att åtgärder som vidtas är träffsäkra, effektiva och leder till praktisk nytta.

Rådet har utöver justitieministern, samordnande statssekreterare i Justitiedepartementet och statssekreterare i Finansdepartementet, följande fasta medlemmar: rikspolischefen, chefen för Polismyndighetens nationella operativa avdelning, riksåklagaren, generaltulldirektören samt generaldirektörerna vid Ekobrottsmyndigheten och Skatteverket. Rådet leds av justitieministern.

Efter mötet finns tid för media.

**Tid för media:** Klockan 11\.45\-12\.15
**Plats:** Korsningen Drottninggatan/Karduansmakargatan

För mer information om mötet och möjligheter till intervju, kontakta pressekreterare Caroline Opsahl.
