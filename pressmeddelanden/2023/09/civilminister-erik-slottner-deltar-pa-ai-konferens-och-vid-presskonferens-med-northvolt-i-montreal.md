# Civilminister Erik Slottner deltar på AI-konferens och vid presskonferens med Northvolt i Montreal

– USA och Kanada har varit väldigt framgångsrika i att både ta fram och att tillämpa ny teknik, inte minst inom artificiell intelligens. Jag ser fram emot att nu få möta företrädare inom näringsliv och forskare verksamma i Kanada, säger civilminister Erik Slottner.

I Erik Slottners ansvarsområden ingår även digitaliseringsfrågorna. Erik Slottner har tidigare i veckan besökt Washington DC och deltagit vid samtal om digitalisering tillsammans med företrädare från akademi, näringsliv, offentlig förvaltning och politik. Civilministern träffade bland annat Charles Romine från National Institute for Standards and Technology (NIST) och Dr José\-Marie, som varit del i National Security Commission on Artificial Intelligence, Anne Neuberger, Deputy National Security Advisor for Cyber and Emerging Technology samt senator Todd Young.

Under torsdagen är Erik Slottner i Montreal och deltar på en konferens om AI. I Kanada kommer Slottner även att träffa svenska företag, AI Sweden, Québecs innovationsråd och kanadensiska politiker. Erik Slottner kommer dessutom att delta vid en presskonferens med svenska Northvolt. Northvolt är ett företag verksamma inom grön omställning.

AI är en prioriterad fråga för regeringen. I regeringsdeklarationen aviserades att regeringen avser att tillsätta en AI\-kommission ”med uppdraget att ge vägledning för att både ta tillvara på de stora möjligheterna men också hantera olika risker”.

Konferensen heter ALL IN och syftar till att samla näringsliv, forskare och AI\-entusiaster från hela Kanada.
