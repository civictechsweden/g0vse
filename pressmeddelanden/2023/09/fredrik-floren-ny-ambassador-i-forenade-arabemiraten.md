# Fredrik Florén ny ambassadör i Förenade Arabemiraten

Fredrik Florén tillhör idag Europa\- och Nordamerikaenhetens, i Utrikesdepartementet (UD), ledningsstab och ansvarar för regionens handels\-, investerings\- och Sverigefrämjande. Han har varit ambassadör i Tunis och tidigare Stockholmsbaserat sändebud för Tunisien och Libyen. Han har bland annat arbetat vid ambassaden i Havanna och OSSE\-delegationen i Wien.

Fredrik Florén tillträder sin nya befattning i september.
