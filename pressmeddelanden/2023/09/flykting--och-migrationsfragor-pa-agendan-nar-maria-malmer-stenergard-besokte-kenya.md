# Flykting- och migrationsfrågor på agendan när Maria Malmer Stenergard besökte Kenya

Under resan besökte migrationsminister Maria Malmer Stenergard ett av världens största flyktingläger, Kakuma, med närmare 300 000 registrerade flyktingar. Där besökte ministern bland annat ett sjukhus och träffade boende.

– Det pågår ett historiskt skifte i Kenyas flyktingmottagande. Det finns en tydlig ambition att integrera flyktingar i landet och hitta lösningar som också gynnar lokalbefolkningen. Det är ett välkommet och långsiktigt gensvar på en utdragen flyktingsituation, säger migrationsminister Maria Malmer Stenergard.

Statsrådet deltog också i flera möten med FN:s migrationsorganisation (IOM), om bland annat återvändande och migrationsströmmar på Afrikas horn. Maria Malmer Stenergard träffade även region- och landrepresentanter för FN:s flyktingkommissariat (UNHCR) för Kenya och Somalia, och fick bland annat information om deras arbete och stöd till särskilt utsatta flyktingar i Kenya och regionen.

För mer information och eventuella intervjuförfrågningar, kontaktapressekreterare Erik Engstrand.
