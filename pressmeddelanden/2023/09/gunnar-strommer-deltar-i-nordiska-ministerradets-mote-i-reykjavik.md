# Gunnar Strömmer deltar i Nordiska ministerrådets möte i Reykjavik

När de nordiska justitieministrarna möts i Reykjavik kommer flera ämnen att diskuteras, bland annat ungdomsbrottslighet, våld i nära relationer och användandet av genetisk släktforskning i brottsbekämpande verksamhet. Justitieministrarna kommer även att få en rapportering om det pågående arbetet i den nordiska arbetsgruppen mot människohandel.

På Sveriges initiativ kommer även ett kunskaps\- och erfarenhetsutbyte att äga rum om korruption och annan otillåten påverkan som utövas av aktörer och grupperingar inom den organiserade brottsligheten.

För mer information och intervjuförfrågningar, kontakta pressekreteraren.
