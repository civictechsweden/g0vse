# Sjukvårdsministern och ministern för civilt försvar besöker blodcentralen i Odenplan i Stockholm

I Sverige behövs i snitt en blodpåse i minuten. Tillgången på blod och blodkomponenter är av stor betydelse för hälso- och sjukvården både vid händelser med många svårt skadade och vid planerade behandlingar, till exempel avseende cancer. Andelen aktiva blodgivare i befolkningen är avgörande för att ha en säker tillgång till blod och blodkomponenter, men i Sverige är det bara cirka 2–3 procent av befolkningen som är aktiva blodgivare.

I Sverige finns 26 blodverksamheter fördelade över sex sjukvårdsregioner. Tisdagen den 25 april besöker sjukvårdsminister Acko Ankarberg Johansson och Carl-Oskar Bohlin, minister för civilt försvar, blodcentralen i Odenplan i Stockholm. Syftet är att lära mer om verksamheten och ta del av personalens erfarenheter.

Tid för media finns kl. 8.30.

För mer information om besöket, intervjuförfrågningar och anmälan, kontakta pressekreterare Joel Apelthun.
