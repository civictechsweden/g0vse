# Informationsdelning i fokus när rådet mot organiserad brottslighet möts

Rådet mot organiserad brotts­lighet inrättades av regeringen i december 2022 och leds av justitieministern. Syftet med rådet är att stärka och effektivisera det samlade arbetet mot den organiserade brotts­ligheten. Det ska skapa bättre förutsättningar för att åtgärder som vidtas är träffsäkra, effektiva och leder till praktisk nytta.

På agendan för dagens möte står rättssäker och effektiv informationsdelning. För att förebygga och bekämpa brottslighet är de brottsbekämpande myndigheternas och andra centrala myndigheters behov av information stort, inte minst när det gäller organiserad brottslighet. Fokus kommer därför vara konkreta lösningar, utifrån såväl befintlig som kommande lagstiftning.

Utöver justitie­ministern och stats­sekreterare i Justitiedeparte­mentet, Finans­departe­mentet och Socialdepartementet deltar följande fasta medlemmar på mötet: rikspolis­chefen, chefen för Polismyndighetens nationella operativa avdelning, riks­åklagaren, general­tull­direktören samt general­direktörerna vid Ekobrotts­myndig­heten och Skatte­verket.

Med anledning av dagens tema medverkar även Arbetsförmedlingen, Försäkringskassan, Kriminalvården, Kronofogdemyndigheten, Kustbevakningen, Migrationsverket, Socialstyrelsen, Statens institutionsstyrelse, Statens skolverk, Sveriges kommuner och regioner och Säkerhetspolisen.

Mötet pågår klockan 13\.00\-15\.30\. För mer information om mötet och möjligheter till intervju, kontakta pressekre­terare Caroline Opsahl.
