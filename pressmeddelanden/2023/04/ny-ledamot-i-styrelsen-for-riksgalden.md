# Ny ledamot i styrelsen för Riksgälden

Lena Nyberg arbetar i dag som överdirektör på Totalförsvarets forskningsinstitut, FOI. Hon förordnas att vara ledamot i styrelsen för Riksgälden från och med den 27 april 2023 till och med den 31 mars 2026.

Riksgälden är statens finansförvaltning. I uppdraget ingår bland annat ansvar för den statliga betalningsmodellen, att ta upp lån och förvalta statsskulden samt att skydda konsumenters pengar och värdepapper genom insättningsgarantin och investerarskyddet. Riksgälden leds av en styrelse som består av högst nio ledamöter. Styrelseordförande är Gunilla Nordlöf.
