# Konferens om skyddet av mänskliga rättigheter i kristider

Syftet med konferensen är att diskutera hur strukturer för att skydda mänskliga rättigheter i EU tider av kris kan bli mer robusta och motståndskraftiga. Vad kan vi lära oss av både tidigare och pågående kriser? Hur fortsätter vi framåt på bästa sätt?

\- Kriser, såsom Covid\-19\-pandemin, Rysslands anfallskrig mot Ukraina och klimatkrisen, kan allvarligt påverka livet för människor och samhällen i EU. Medlemsstaterna måste förutse och vara beredda att ta itu med sådana kriser. I detta sammanhang är robusta och motståndskraftiga strukturer för skydd av grundläggande rättigheter avgörande, säger jämställdhets\- och biträdande arbetsmarknadsminister Paulina Brandberg.

Paulina Brandberg talar på konferensen, liksom Michael O’Flaherty, chef för the European Union Agency for Fundamental Rights. Bland talarna finns även bland andra Katarina Barley, viceordförande i Europaparlamentet och den nya chefen för Institutet för mänskliga rättigheter Fredrik Malmberg.
