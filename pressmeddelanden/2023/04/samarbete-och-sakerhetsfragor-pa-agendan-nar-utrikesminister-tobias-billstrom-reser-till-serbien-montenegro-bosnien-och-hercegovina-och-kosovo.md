# Samarbete och säkerhetsfrågor på agendan när utrikesminister Tobias Billström reser till Serbien, Montenegro, Bosnien och Hercegovina och Kosovo

– Stärkta samarbeten mellan EU och länderna i närområdet har blivit ännu viktigare efter Rysslands fullskaliga invasion av Ukraina. Det är viktigt att utvidgningsprocessen fortsätter att bidra till stabilitet och demokratiska institutioner på Västra Balkan och att länderna genomför nödvändiga reformer, inte minst avseende rättsstaten. Jag ser fram emot att diskutera dessa frågor med mina motparter, säger utrikesminister Tobias Billström.

På dagordningen står samtal om regional säkerhet, motståndskraft, EU\-närmandet, vikten av reformer och frågor som rör korruption och organiserad brottslighet. Regeringen har som ambition att besöka samtliga länder på Västra Balkan under det svenska ordförandeskapet i EU:s ministerråd.
