# Allan Widman ny landshövding i Kalmar län

– Allan Widman är en av Sveriges mest erfarna försvarspolitiker. Hans erfarenheter kommer att vara en tillgång för länsstyrelserna och för Kalmar län när Sverige står inför återuppbyggnaden av det civila försvaret. Jag är glad att Allan Widman tackat ja till uppdraget som ny landshövding i Kalmar län, säger civilminister Erik Slottner.

Allan Widman är född 1964 och var riksdagsledamot 2002–2022\. Han var ordförande i EU\-nämnden 2012–2014, försvarsutskottet 2014–2018 och det sammansatta utrikes\- och försvarsutskottet 2015\. Han har även varit försvarspolitisk talesperson för Liberalerna och partiets gruppledare i Malmö kommun. Widman är till yrket advokat och tidigare reservkapten i artilleriet.
