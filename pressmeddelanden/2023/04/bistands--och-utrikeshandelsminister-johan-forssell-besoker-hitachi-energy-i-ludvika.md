# Bistånds- och utrikeshandelsminister Johan Forssell besöker Hitachi Energy i Ludvika

– Hitachi Energy har tilldelats en av Sveriges största exportaffärer genom tiderna och det är något som jag vill uppmärksamma och fira, säger bistånds\- och utrikeshandelsminister Johan Forssell.

Hitachi Energy är världsledande inom högspänningsteknik för kraftöverföring och har nu ingått ett ramavtal för att leverera utrustning till vindkraftsparker i Nordsjön. Affärens totala värde för Hitachi Energy uppgår till över 70 miljarder kronor och en betydande del avser produktion och leverans av utrustning från Sverige.

– Det här är en mycket glädjande nyhet för Ludvika och andra orter där Hitachi Energy har verksamhet men också för hela Sverige. Förutom stora exportintäkter leder det till nya arbetstillfällen och att Sverige befäster vår ledande position inom kraftöverföring och energisystem. Det bidrar också till att stärka vår ställning som ett ledande land för den gröna omställningen. Det här är ett utmärkt exempel på att det som är bra för klimatet också är bra för ekonomin och jobben, säger Johan Forssell.

Regeringens arbete med att stärka Sveriges globala konkurrenskraft bidrar till ekonomisk tillväxt, sysselsättning och ökat välstånd. En viktig del är att främja svensk export och underlätta för svenska företag som vill göra affärer utomlands. Det svenska exportstödet består av bland annat av rådgivning, finansiering och marknadsföring.

Under besöket kommer Johan Forssell att träffa företagsledning och personal och gå en rundtur i verkstäder och fabriker i Ludvika.

För media: Fototillfälle för medföljande media vid utpekade platser i samband med verkstadsvisningen (13:30\-15:00\). Pressbriefing följt av enskilda intervjuer (15:00\-15:30\).
