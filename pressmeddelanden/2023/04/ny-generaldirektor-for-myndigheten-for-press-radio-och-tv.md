# Ny generaldirektör för Myndigheten för press, radio och tv

Jan\-Olof Lind har under hela sin karriär varit verksam inom statsförvaltningen och sedan 1999 i olika chefsbefattningar. Lind har arbetat på både Regeringskansliet och andra myndigheter, bland annat i rollen som generaldirektör på Totalförsvarets forskningsinstitut (FOI) och Försvarets materielverk (FMV).

\- Jag är glad att Jan\-Olof Lind har tackat ja till rollen som ny generaldirektör för Myndigheten för press, radio och tv. Han har lång erfarenhet av myndighetsledning ur olika perspektiv, inte minst djup kunskap om mediernas betydelse för totalförsvaret. Han har också en gedigen erfarenhet av att leda verksamheter i förändring, vilket kommer väl till pass i den process som pågår med att inordna Statens medieråd i MPRT, säger kulturminister Parisa Liljestrand.

Jan\-Olof Linds förordnande löper från 1 september 2023 till 31 augusti 2029\.
