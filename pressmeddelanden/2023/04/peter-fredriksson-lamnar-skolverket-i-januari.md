# Peter Fredriksson lämnar Skolverket i januari

– Skolverket behöver en nystart nu när regeringen lägger om skolpolitiken. Jag har haft en bra dialog med Peter Fredriksson och vi har landat i att hans förordnande förlängs ett halvår och att det sedan är tid för en ny generaldirektör att ta vid. Peter har lett myndigheten med kompetens och stort ansvarstagande under en lång tid och varit en uppskattad ledare. Nu blir det en ny generaldirektör från och med februari 2024 som får axla det ansvar Skolverket har utifrån den omställning av skolpolitiken vi i regeringen vill göra, säger skolminister Lotta Edholm.

– Som generaldirektör har man ett tidsbegränsat förordnande och när det tar slut är det upp till regeringen att avgöra hur myndigheten ska ledas framöver. Jag har fått en fråga om jag kan tänka mig att stanna kvar ytterligare ett halvår som generaldirektör. Den frågan har jag svarat ja på. Att leda myndigheten ytterligare en tid ser jag nu fram emot, säger Peter Fredriksson.
