# Elstöd till konsumenter lämnas enbart till elförbrukning för konsumentändamål

– Dagens beslut innebär att en privatperson som förbrukat el i både hushållet och i näringsverksamheten kommer ha rätt till elstöd för den förbrukningen som avser hushållselen. De allra flesta hushåll kommer inte påverkas av denna ändring och utbetalningarna kommer ske som planerat. Om däremot Försäkringskassan behöver utreda hur mycket el som har förbrukats i hushållet respektive näringsverksamheten så kan utbetalningen komma att ta lite längre tid, säger energi\- och näringsminister Ebba Busch.

– Utbetalningarna inleds i slutet av maj och för att få elstödet så snabbt, smidigt och säkert som möjligt är det viktigt att registrera sitt bankkonto hos Swedbanks kontoregister senast den 10 maj. Där det finns pengar, finns kriminella. Jag vill därför återigen varna framför allt äldre personer som är en särskilt utsatt grupp. Ingen kommer bli uppringd av myndigheter, bank eller elbolag i samband med utbetalningen. Får du pension från Pensionsmyndigheten behöver du inte göra någonting, du får elstödet automatiskt, säger äldre\- och socialförsäkringsminister Anna Tenje.

Försäkringskassan kan med stöd av förordningen vid behov utreda rätten till elstöd genom att ta kontakt med den enskilda elkonsumenten och begära in ytterligare handlingar eller uppgifter som behövs för att pröva ett ärende om elstöd.
