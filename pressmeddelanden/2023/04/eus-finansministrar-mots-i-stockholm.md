# EU:s finansministrar möts i Stockholm

På dagordningen står bland annat diskussioner om finansieringen av Europas framtida tillväxt, samordningen av stöd och återuppbyggnaden av Ukraina samt stabiliseringspolitik och hållbara offentliga finanser. Det övergripande temat för mötet är långsiktiga perspektiv på dagens utmaningar.

Mötet inleds med arbetsluncher för ministrarna och centralbankscheferna den 28 april, följt av en arbetssession. Mötet fortsätter den 29 april med ytterligare två arbetssessioner för ministrarna. Media kan träffa medlemsstaternas ministrar vid en så kallad doorstep på morgonen den 28 april, och en presskonferens kommer att hållas i anslutning till mötets slut på lördagen.

## Information till journalister som vill ackreditera sig till mötet

Ackreditering för att bevaka det informella mötet erhålls via det officiella ackrediteringssystemet för det svenska ordförandeskapet (se länk).

Praktisk information till journalister erhålls via mediahandboken (se länk). Senaste datum för ackreditering är fredag 21 april. För mer information om mötesprogrammet och ackreditering se det svenska ordförandeskapets webbplats (se länk). För eventuella frågor om ackreditering kontakta det svenska EU\-ordförandeskapets pressfunktion (se kontakt nedan).
