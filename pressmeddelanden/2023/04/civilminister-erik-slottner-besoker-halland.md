# Civilminister Erik Slottner besöker Halland

– En god samverkan är avgörande för att uppnå en högre effektivitet och kvalitet inom statsförvaltningen. När det gäller länsstyrelserna är det 21 olika myndigheter med en gemensam instruktion och regleringsbrev, så här finns stor potential för lärande och att kunna bistå varandra, säger civilminister Erik Slottner.

Under vistelsen möter civilministern även Region Halland samt länets kommuner för att tala om utmaningar och framtidsfrågor i länet. Erik Slottner gör också ett studiebesök på Stena Recyclings nya anläggning för batteriåtervinning.

Besöket blir civilministerns 13:e länsstyrelsebesök sedan han tillträdde.
