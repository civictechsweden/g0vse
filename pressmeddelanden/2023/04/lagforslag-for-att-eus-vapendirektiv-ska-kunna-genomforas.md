# Lagförslag för att EU:s vapendirektiv ska kunna genomföras

I maj 2022 stämde EU\-kommis­sionen Sverige i EU\-domstolen på grund av för sent genom­­förande av vapen­­direktivet. Sverige upp­fyller redan med nuvarande lag­­stift­ning många delar av direk­tivet men det behövs vissa författ­­nings­­ändringar för att genom­­föra det fullt ut.

[Prop. 2022/23:102 Genomförande av ändringarna i vapendirektivet](/rattsliga-dokument/proposition/2023/04/prop.-202223102 "Prop. 2022/23:102")

Utgångspunkten för regeringen har varit att de nya reglerna i så liten utsträck­ning som möjligt ska påverka legala vapen­inne­havare som jägare och sport­skyttar. Därför föreslår regeringen att vapen­direktivet ska genom­föras på en minimi­nivå.

I propositionen föreslås bland annat följande:

* Kraven på märkning utökas sam­tidigt som det införs en möjlig­­het att göra undan­tag från märknings­­kraven för historiskt värde­­fulla vapen.
* Vapenmagasin som rymmer många patroner och som kan kombi­neras med vissa halv­­auto­­matiska skjut­vapen regleras.
* Vapen­­mäklar­­verksamhet regleras på mot­svarande sätt som vapen­­hand­lar­­verk­samhet.
* Vapen­handlare och vapen­­mäklare ska rapportera miss­tänkta försök till trans­­aktioner med ammu­nition.

Propositionen innebär dock flera lättnader i förhål­lande till den tidigare regeringens förslag. Jägare och sport­­skyttar kommer exempel­vis kunna inneha vapen­­magasin som passar till deras vapen i samma utsträck­ning som tidigare. Det kommer inte heller att ställas några särskilda krav när det gäller för­varing, trans­port eller införsel av magasin.

Lag­ändringarna föreslås träda i kraft den 1 juli 2023\.
