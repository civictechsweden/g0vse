# Forskningsfinansiärer ska bidra till regeringens forsknings- och innovationspolitik

Regeringen vill få in underlag i form av analyser från forskningsfinansiärerna Forte, Formas, Rymdstyrelsen, Energimyndigheten, Vinnova och Vetenskapsrådet som kan bidra till regeringens forsknings- och innovationspolitik, vars fokus är excellens, internationalisering och innovation.

– Jag vill se en tydlig inriktning mot excellens, vilket krävs för att svensk forskning och innovation ska vara konkurrenskraftig. Analyserna och rekommendationerna kommer vara viktiga underlag inför arbetet med den kommande forsknings- och innovationspropositionen, säger utbildningsminister Mats Persson.

Senare under våren kommer inbjudningar att skickas till universitet och högskolor, samt till myndigheter, organisationer och företag som får möjlighet att ge förslag och synpunkter. Uppdragen ska redovisas senast den 31 oktober 2023.
