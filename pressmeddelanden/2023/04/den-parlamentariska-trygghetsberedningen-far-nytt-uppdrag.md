# Den parlamentariska Trygghets­beredningen får nytt uppdrag

Personer som upp­repade gånger begår brott står för en relativt stor andel av den totala brotts­lig­heten i sam­hällen. Ett effektivt återfalls­före­byggande arbete kan därför ge stora vinster, för den enskilda individen såväl som för sam­hället.

[Dir. 2023:57 Tilläggs­direktiv till Trygg­hets­bered­ningen (Ju 2020:09\)](/rattsliga-dokument/kommittedirektiv/2023/04/dir.-202357 "Dir. 2023:57")

Trygghets­beredningen tillsattes 2020 och består av represen­tanter från samtliga riksdags­partier. Trygghets­beredningen får nu tilläggs­direktiv och i uppdrag att analysera sam­hällets åter­falls­före­byggande arbete avseende dömda som har avtjänat en påföljd i anstalt eller frivård. Kommittén ska även genom­föra en inter­nationell jäm­förelse och lämna förslag på hur det återfalls­före­byggande arbetet kan utvecklas. Genom regeringens beslut om tilläggs­direktiv utgår återstående delar av det ursprung­liga uppdraget.

– Genom att minska åter­fallen kan vi få ett tryggare samhälle och färre brotts­offer. Trygghets­beredningen får därför i uppdrag att kart­lägga, analysera och lämna förslag på hur det åter­falls­förebyg­gande arbetet kan bli bättre och effekti­vare, säger justitie­minister Gunnar Strömmer.

Ny ordförande för Trygg­hets­beredningen blir Henrik Vinge (SD). Uppdraget ska redovisas senast den 30 april 2024\.
