# Stöd till kompetenscentrum STAD och metoden Krogar mot knark

– Den här arbetsmetoden tar sikte på miljöer som är särskilt viktiga att nå ur ett förebyggandeperspektiv. Därför är det också angeläget att stödja den här verksamheten så att metoden kan spridas vidare, säger socialminister Jakob Forssmed.

Krogar mot knark är en arbetsmetod som bygger på samverkan, utbildning och effektiv tillsyn, med en vision om att krogbransch och myndigheter ska skapa en krogmiljö som är fri från narkotika.

Folkhälsomyndigheten får i uppdrag att ge stöd till STAD, Stockholm förebygger alkohol\- och drogproblem, och spridningen av den arbetsmetod som kallas Krogar mot knark. Myndigheten får fördela 2 miljoner kronor till STAD under 2023 och ska redovisa uppdraget till Socialdepartementen senast 31 mars 2024\.
