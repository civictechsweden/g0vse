# Helena Swenzén ny rättschef i Utrikesdepartementet

Sedan årsskiftet 2022 har Utrikesdepartementet två rättschefer. Helena Swenzén tillträder befattningen som kombinerad rättschef och chefstjänsteman för UD:s rättssekretariat och kommer att ha chefstjänstemannaansvaret för framför allt förvaltningsärenden, författningsfrågor och granskningar.

Helena Swenzén tjänstgör i dag som expeditions\- och rättschef på Kulturdepartementet. Dessförinnan var hon tf. rättschef på Justitiedepartementet, där hon även har varit enhetschef, såväl för enheten för lagstiftning om allmän ordning och säkerhet och samhällets krisberedskap som för enheten för samordning, utveckling och informationsförsörjning samt biträdande enhetschef och särskild huvudman för vissa frågor vid enheten för processrätt och domstolsfrågor. Hon fullgjorde sin domarutbildning vid Svea hovrätt.

Helena Swenzén tillträder sin nya befattning i sommar.
