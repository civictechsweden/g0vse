# Utsänd ambassadpersonal, deras anhöriga och ett antal svenskar har evakuerats från Sudan

Evakueringen ägde rum inom ramen för internationell samverkan och har föregåtts av ett intensivt diplomatiskt fotarbete. Den genomfördes under mycket svåra förhållanden och under stor tidspress. Evakueringsinsatsen, i vilken svensk militär personal och svenska flygplan ingår i enlighet med riksdagsbeslut, fortsätter så länge säkerhetsläget tillåter.

Kommentarer och ytterligare detaljer kommer att lämnas på en pressträff kl 08:30 i dag. Mer information kommer i separat inbjudan.
