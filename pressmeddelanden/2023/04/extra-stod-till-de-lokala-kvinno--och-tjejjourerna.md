# Extra stöd till de lokala kvinno- och tjejjourerna

– Nu när kostnaderna ökat i samhället behöver dessa organisationer ytterligare medel för att klara av sin verksamhet. Därför ger vi nu ett extra stöd till dem, säger jämställdhets- och biträdande arbetsmarknadsminister Paulina Brandberg.

Medlen kommer att fördelas genom att de organisationer som har beviljats bidrag för 2023 (enligt förordning 2015:454 om statsbidrag till kvinno- och tjejjourer) får, i de fall de har ett behov av extra medel, rekvirera medel för verksamhet som de tidigare beviljats medel för. Medlen kommer att vara procentuellt fördelade utifrån respektive organisations tidigare beslut.
