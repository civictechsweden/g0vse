# Socialstyrelsen ska följa upp regionernas arbete med standardiserade vårdförlopp

– Den som drabbas av ett cancerbesked ska ha tillgång till tydlig information och bästa möjliga vård utan onödig väntetid. Regionernas arbete med standardiserade vårdförlopp är en viktig del i arbetet att korta väntetider i cancervården, säger sjukvårdsminister Acko Ankarberg Johansson.

Socialstyrelsen ska utifrån regionernas rapportering om arbete med SVF bland annat redovisa om villkor för utbetalning av medel är uppfyllt. I de fall villkor inte är uppfyllda ska myndigheten beskriva avvikelserna och hur regionerna arbetar med att förbättra situationen. En rapportering på nationell nivå ska också sammanställas som redovisar övergripande nationella slutsatser.

En nytillkommen del i uppdraget detta år är att Socialstyrelsen även ska genomföra dialog med de regioner som inte uppfyllde inklusionsmålet, att minst 70 procent av alla som insjuknar i cancer ska utredas inom SVF, förra året. Detta utifrån redovisningen 2022 uppdraget att följa upp regionernas arbete med SVF. Dialogen ska handla om vilka åtgärder regionerna vidtagit och vilka de planerar att vidta för att uppnå målet 2023.

Socialstyrelsen ska senast 15 november 2023 redovisa uppdraget till Socialstyrelsen och får för uppdraget använda 500 000 kronor.
