# Hundra miljoner till FN:s migrationsorganisation IOM med fokus på återvändande och Ukraina

– Situationen i Ukraina fortsätter att vara mycket svår och att bidra till IOM:s arbete för att bland annat förhindra att människor på flykt faller offer för människohandel är angeläget. Bidraget är dessutom viktigt för att regeringen ska kunna genomföra sin migrationspolitik där ett förbättrat arbete för att fler ska återvända och återintegreras är centralt, säger migrationsminister Maria Malmer Stenergard.

IOM är den enda FN\-organisation vars mandat täcker samtliga migrationsområden. Regeringen har i år valt att bidra med 60 miljoner kronor i projektstöd till IOM:s arbete. Stort fokus läggs på organisationens arbete för Ukraina och närliggande länder, inklusive arbete för att förhindra att människor på flykt, framför allt kvinnor och barn faller offer för människohandel. Fler människor behöver återvända och återintegreras. Projektstödet ska också gå till IOM:s arbete med återvändande och hållbar återintegrering i Irak, Somalia och Libanon.

Sverige har i många år varit den största enskilda bidragsgivaren av kärnstöd till organisationen. Regeringen väljer nu att halvera kärnstödet från 80 till 40 miljoner.
