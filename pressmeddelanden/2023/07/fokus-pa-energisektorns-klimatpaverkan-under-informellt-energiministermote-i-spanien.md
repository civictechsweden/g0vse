# Fokus på energisektorns klimatpåverkan under informellt energiministermöte i Spanien

– Energisektorn står i centrum för kampen mot klimatförändringarna och det är viktigt att vi nu fasar ut all fossil energi. Investeringar i alla fossilfria energislag behövs för att nå våra klimatmål. Vi tror att övergången till nettonoll-utsläpp också är en drivkraft för jobb och tillväxt, säger energi- och näringslivsminister Ebba Busch.

Energiministrarna har ett gemensamt möte med EU:s miljöministrar den 11 juli för att diskutera förväntningarna inför COP28, som äger rum i Dubai i december. Ordföranden för COP28, H. E. Dr Sultan Al Jaber, är inbjuden för att tala om hur energisektorn kan bidra till klimatförhandlingarna.

Spanien är ordförande i EU:s ministerråd den 1 juli till 31 december 2023.
