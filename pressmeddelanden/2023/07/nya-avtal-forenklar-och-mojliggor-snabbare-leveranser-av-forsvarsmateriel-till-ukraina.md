# Nya avtal förenklar och möjliggör snabbare leveranser av försvarsmateriel till Ukraina

Samtidigt ingår Försvarets materielverk (FMV) ett avtal med Ukraina om stöd till upphandlingar. Avtalet gör det möjligt för Ukraina att kunna köpa försvarsmateriel direkt från industrin och att kunna använda optioner i svenska avtal, vilket sparar tid i leveranser. Det övergripande säkerhetsskyddsavtalet som ingås samma dag underlättar FMV:s stöd till Ukraina.

– Med de här avtalen tar vi ytterligare steg för att bidra till att stärka Ukrainas försvarsförmåga och möjliggöra inköp av nyproducerat materiel direkt från industrin. Vi kommer att stötta Ukraina så länge som det behövs för att de ska vinna kriget, återfå sin frihet och bygga upp sitt land, säger försvarsminister Pål Jonson.
