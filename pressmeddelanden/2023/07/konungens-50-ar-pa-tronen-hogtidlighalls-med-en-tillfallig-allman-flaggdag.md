# Konungens 50 år på tronen högtidlighålls med en tillfällig allmän flaggdag

Den 15 september i år firar konung Carl XVI Gustaf 50 år som Sveriges statschef. Han är därmed Sveriges genom tiderna längst regerande monark. Det är en händelse med koppling till landets konstitu­tionella historia som är betydelse­full för Sverige som nation och som bör upp­märk­sammas och hög­tidlig­hållas.

Riksdagen har sedan tidigare ställt sig bakom regeringens förslag om den tillfälliga allmänna flagg­dagen. Vid dagens regerings­samman­träde har regeringen därför fattat beslut om att införa den. Den tillfälliga allmänna flagg­dagen införs genom ändringar i förord­ningen (1982:279\) om allmänna flaggdagar.
