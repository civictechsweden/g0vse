# Mats Persson besöker sommarlägret Hello STEM på Vetenskapens hus

Hello STEM är en kostnadsfri sommarkurs för barn i 10–14-årsåldern med aktiviteter inom naturvetenskap, teknik och matematik med ett särskilt fokus på programmering och digitalt skapande.

Mats Persson kommer att besöka Rymdstudion där barnen kommer att jobba med solsystemet och planeterna och sedan skapa var sitt spel i Scratch med rymdtema. Ministern ska även besöka 3D-studion där deltagarna jobbar med att skapa och designa ett eget rum. Besöket avslutas med ett samtal om hur fler barn och unga kan engageras i STEM-ämnena.
