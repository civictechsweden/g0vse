# Lena Lindgren Schelin utnämnd till ny generaldirektör för Kustbevakningen

Kustbevakningen har en viktig civil såväl som militär roll i den pågående uppbyggnaden av totalförsvaret.

– Jag är glad att regeringen i dag har fattat beslut om att tillsätta Lena Lindgren Schelin som ny generaldirektör för Kustbevakningen. Jag är övertygad om att hon på ett bra sätt kommer förvalta det arv som hennes företrädare lämnar efter sig, och samtidigt lotsa myndigheten in i en ny och allvarstyngd tid, säger minister för civilt försvar Carl\-Oskar Bohlin.

## Om Lena Lindgren Schelin

Lena Lindgren Schelin kommer närmast från Integritetsskyddsmyndigheten (IMY) där hon varit generaldirektör sedan 2018\. Hon har en lång och bred erfarenhet från olika chefsbefattningar inom rättsväsendet och statsförvaltningen, bland annat på Ekobrottsmyndigheten och Skolinspektionen.

Därmed är hon van vid komplex styrning och har god förståelse för den finansiella och politiska kontext som statliga myndigheter verkar inom. Lindgren Schelin har även breda kunskaper om förändringsledning, strategiskt ledarskap och utveckling, och besitter därmed färdigheter som lämpar sig för en växande myndighet med en central roll i det svenska totalförsvaret.
