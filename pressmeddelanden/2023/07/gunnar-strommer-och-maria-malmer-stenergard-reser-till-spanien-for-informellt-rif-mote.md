# Gunnar Strömmer och Maria Malmer Stenergard reser till Spanien för informellt RIF-möte

Den sista juni lämnade Sverige ifrån sig ordförandeskapsklubban i EU:s ministerråd, efter sex månader som ordförande. Den 1 juli tog Spanien över som ordförandeland, och leder därmed detta informella ministermöte för rättsliga och inrikes frågor (RIF).

EU:s justitie och inrikesministrar möts i staden Logroño. På dagordningen för mötet står kampen mot den organiserade brottsligheten, situationen i Ukraina, brottsbekämpande myndigheters tillgång till information samt hur EU ska arbeta för att förhindra och vid behov hantera stora migrationsflöden. För mer information och eventuella intervjuförfrågningar, kontakta respektive pressekreterare.
