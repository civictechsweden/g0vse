# Finlands försvarsminister Antti Häkkänen besöker Sverige

Försvarsminister Pål Jonson står värd för det finska besöket och på agendan för mötet finns flera frågor. De två ministrarna kommer att diskutera Sveriges och Finlands bilaterala försvarsrelaterade samarbete, Nato, försvarsmaterielsamarbete och regional säkerhet inklusive Rysslands fullskaliga invasion av Ukraina och det fortsatta stödet till Ukraina.

Erfarenheter från Sveriges nyligen avslutade EU-ordförandeskap och det pågående ordförandeskapet i försvarssamarbetet Nordefco där Sverige är ordförande 2023 kommer också att diskuteras.

Försvarsminister Antti Häkkänen representerar Samlingspartiet och ingår i Finlands nya regering som tillträdde den 20 juni 2023 och som leds av statsminister Petteri Orpo.
