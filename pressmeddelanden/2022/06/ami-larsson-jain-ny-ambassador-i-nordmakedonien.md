# Ami Larsson-Jain ny ambassadör i Nordmakedonien

Regeringen har utsett Ami Larsson-Jain till ambassadör i Skopje.

Ami Larsson-Jain är idag ministerråd och biträdande myndighetschef vid ambassaden i Pretoria. Hon har tidigare arbetat som t.f. biträdande chef och gruppchef vid Afrikaenheten (AF), vid andra enheter i UD och vid ambassaden i London. Hon har även tjänstgjort i SB.

Ami Larsson-Jain tillträder sin nya befattning i september i år.
