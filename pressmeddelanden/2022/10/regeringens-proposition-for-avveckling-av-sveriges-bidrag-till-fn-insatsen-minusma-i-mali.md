# Regeringens proposition för avveckling av Sveriges bidrag till FN-insatsen Minusma i Mali

Den 17 mars 2022 fattade regeringen beslut om att det svenska styrkebidraget till FN:s stabiliserande insats i Mali, Minusma, ska avvecklas. En ordnad avveckling inleds i mitten av november och ska vara avslutad senast den 30 juni 2023\.

Den proposition som i dag överlämnats till riksdagen gäller den del av avvecklingen som inte täcks av nuvarande mandat från riksdagen, det vill säga perioden från den 1 januari 2023 till och med den 30 juni 2023\.

Det svenska militära bidraget utgörs under den period som propositionen avser av en avvecklingsstyrka som uppgår till omkring 220 personer. Sverige har deltagit med väpnad styrka i Minusma sedan 2014\.
