# Bistånds- och utrikeshandelsminister Johan Forssell deltar vid klimatkonferensen COP27 i Egypten

– Utsläppen ökar och klimatförändringarnas effekter på marken blir allt svårare för allt fler. Värst drabbade är utvecklingsländerna, där klimatförändringarna bidrar till fattigdom, otrygg livsmedelsförsörjning och allt större humanitära behov, vilket också kan få allvarliga konsekvenser för fred och säkerhet. Ambitionsnivån i det globala klimatarbetet behöver öka, säger Johan Forssell.

Mötet i Sharm el\-Sheikh är det 27:e partsmötet i FN:s klimatkonvention. Johan Forssell kommer även att träffa ungdomar och hålla ett anförande vid ett event om fossilfritt stål.

– Klimatarbetet handlar om brådska och möjligheter: brådska vad gäller global omställning och allt fler länders akuta behov att anpassa sig till klimatförändringarnas effekter; möjligheter vad gäller innovation och tekniska lösningar. Jag ser fram emot att träffa partnerländer, svenska företag och civilsamhället på plats i Egypten, fortsätter han.
