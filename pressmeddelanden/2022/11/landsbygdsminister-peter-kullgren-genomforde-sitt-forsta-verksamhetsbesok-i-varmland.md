# Landsbygdsminister Peter Kullgren genomförde sitt första verksamhetsbesök i Värmland

– Det var en dag med goda samtal och intressanta inspel. Jag ser framemot att förbättra villkoren för landsbygden för att hela Sverige ska fungera, säger landsbygdsminister Peter Kullgren om dagen.

Verksamhetsbesöken började hos bönderna Jonas Kervén och Sandra Johansson. Endast 20 år gammal tog Jonas Kervén över den gård som han nu drivit i nästan 12 år i Brunskog. Dagen fortsatte sedan med besök hos mjölkbonden Andreas Strandberg i Gunnarskog som nyligen färdigställt en ny mjölkladugård. Därefter avslutades verksamhetsbesöken med kaffe tillsammans med ledningen för LRF Värmland och LRF Väst.

– Det är imponerande att lyssna till engagerade personer som brinner för sina gårdar. Bönderna är kärnan i den svenska livsmedelsproduktionen, avslutar landsbygdsminister Peter Kullgren.
