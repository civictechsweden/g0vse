# Klimat- och miljöministerns vecka på COP27

För ministern inleds måndagen bland annat med en ministerdialog om klimatambition, ett ministermöte om BOGA (Beyond Oil \& Gas Alliance) samt ett möte med människorättsförsvararen Hossam Bahgat.

Vidare under veckan kommer klimat\- och miljöministern bland annat att träffa Indiens motsvarighet, möta ungdomsorganisationer på plats samt organisationer ur civilsamhället och delta i det fortsatta arbetet kring satsningen LeadIT, Leadership Group for Industry Transition och CCAC, Climate \& Clean Air Coalition. Klimat\- och miljöministern kommer också att sitta i panelen till ett event som anordnas av Hitachi Energy under rubriken Ensuring a Just Energy Transition.

 – Ett av EU:s och också Sveriges viktigaste fokus under COP27 är att göra vad vi kan för att nå ett beslut kring arbetsprogrammet för utsläppsbegränsningar. Men många länder ser också mötet i år som angeläget att sätta ett tydligare fokus på stöd till skador och förluster, klimatanpassning och finansiering, alla aspekter behöver ingå. Varje COP är ett momentum, så vi behöver jobba hårt som länder för att nå våra åtaganden, menar Romina Pourmokhtari, klimat\- och miljöminister.

Det 27:e partsmötet i FN:s klimatkonvention äger rum i Sharm el\-Sheikh, Egypten och pågår mellan 6\-18 november.
