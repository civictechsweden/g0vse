# Det ekonomiska läget i fokus när Elisabeth Svantesson möter Finlands finansminister i Stockholm

\- Våra länder har en stark gemenskap. Samarbetet mellan Finland och Sverige är mycket viktigt, inte minst i ljuset av det säkerhetspolitiska läget i Europa. Samtidigt befinner sig både Sverige och Finland inför svåra ekonomiska utmaningar som påverkar både hushåll och företag, här kan vi lära av varandra, säger finansminister Elisabeth Svantesson.

\- Finland och Sverige står inför exakt samma utmaningar, bland annat inflationen som pressar såväl hushållen som företagen. Ett tätt samarbete och en nära dialog är därför ytterst viktigt, säger Annika Saarikko.

Under mötet kommer Elisabeth Svantesson och Annika Saarikko att diskutera det ekonomiska läget i Europa och Sveriges kommande ordförandeskap i EU.
