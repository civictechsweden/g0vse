# Justitieministern besöker Malmö

Justitieminister Gunnar Strömmer besöker gränskontrollverksamheten vid Lernackens kontrollstation och vid Hyllie station. Det är där de flesta gränskontroller i polisregion Syd sker.

Under dagen gör justitieministern också ett verksamhetsbesök i polisområde Malmö. Där kommer statsrådet bland annat att få information om polisens arbete mot grov organiserad brottslighet och det brottsförebyggande arbetet. Under besöket kommer Gunnar Strömmer också att få information om effekterna av projektet Sluta skjut.

Justitieministern är tillgänglig för frågor vid Rättscentrum, Porslinsgatan 4B i Malmö klockan 15.00. Obligatorisk anmälan sker till pressekreterare Niklas Gillström, se presskontakt nedan.
