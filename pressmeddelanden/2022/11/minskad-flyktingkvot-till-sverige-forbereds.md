# Minskad flyktingkvot till Sverige förbereds

Regeringen har för avsikt att under den kommande mandatperioden ta emot 900 kvotflyktingar per år till Sverige. Det är en minskning från dagens 5 000 kvotflyktingar per år. Migrationsverket har fått i uppdrag att förbereda verksamheten med kvotflyktingar till den nya lägre nivån.

– Det är viktigt att myndigheten vidtar alla nödvändiga åtgärder så att
mottagandet av kvotflyktingar till den nya lägre nivån kan förberedas redan nu, säger migrationsminister Maria Malmer Stenergard.
