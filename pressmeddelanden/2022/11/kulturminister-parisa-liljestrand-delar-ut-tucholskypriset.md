# Kulturminister Parisa Liljestrand delar ut Tucholskypriset

I år går priset till författaren Perhat Tursun. Svenska PEN:s motivering lyder: "För sin starka röst för fri litteratur, oavsett kulturella tabun eller etniskt-politiskt förtryck, som på ett självklart och djupt berörande sätt gestaltar mänsklig erfarenhet ur ett minoritetsperspektiv.”

– Det är med stolthet och allvar som jag delar ut årets Tucholskypris till Perhat Tursun. Tursun har låtit det skrivna ordet ta plats, vågat vara fri och utmanande i sitt författarskap trots stora risker. Han har genom åren berört läsarna på många sätt, och varit en stark röst för minoriteter världen över, säger kulturminister Parisa Liljestrand.

Sedan 1985 delar Svenska PEN ut Tucholskypriset till en författare som gjort särskilda insatser för yttrandefriheten. Priset instiftades till den tyske journalisten och författaren Kurt Tucholskys minne.
