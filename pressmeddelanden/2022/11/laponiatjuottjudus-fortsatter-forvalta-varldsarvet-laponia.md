# Laponiatjuottjudus fortsätter förvalta världsarvet Laponia

Den ideella föreningen Laponiatjuottjudus består av de nio samebyarna i Laponia, Gällivare och Jokkmokks kommuner, Länsstyrelsen i Norrbottens län och Naturvårdsverket.

− Laponia är Europas största sammanhängande naturlandskap och ett av Sveriges mest skyddsvärda områden. Där finns spår av samisk verksamhet som sträcker sig flera tusen år tillbaka i tiden. Nu ger regeringen föreningen Laponiatjuottjudus fortsatt förtroende att förvalta Laponia, säger klimat- och miljöminister Romina Pourmokhtari.

Fram till den 1 januari 2013 förvaltades nationalparkerna och naturreservaten i Laponia av Länsstyrelsen i Norrbottens län. Därefter har föreningen Laponiatjuottjudus förvaltat området.
