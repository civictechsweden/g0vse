# Förslag om regeländringar för A-traktorer skickas på remiss

– Det är brådskande att öka trafiksäkerheten när det gäller A-traktorer. Regeringen går nu vidare med nästa steg för att skyndsamt kunna få åtgärder på plats. Transportstyrelsen har presenterat flera förslag och vi skickar dem nu på remiss för att inhämta synpunkter, säger infrastruktur- och bostadsminister Andreas Carlson.

Transportstyrelsen redovisade den 1 november ett regeringsuppdrag att utreda reglerna för A-traktorer. Transportstyrelsen föreslog i sin redovisning flera regeländringar, bland annat att det ska bli obligatoriskt att använda bilbälte om man sitter i en A-traktor som är utrustad med bälte.

Transportstyrelsen föreslog även att reglerna tydliggörs så att det inte längre blir tillåtet att ha fler passagerare än bilens framsäte är utformat för, att det ställs krav på vinterdäck samt att det införs prövotid för nya körkortsinnehavarare med behörighet AM.

Svaren på remissen ska ha kommit in senast den 15 februari 2023.
