# Nya löner för myndighetschefer

Besluten handlar om ny lön för bland andra generaldirektörer, landshövdingar, museichefer och rektorer för universitet och högskolor. Besluten gäller också överdirektörer vid de större myndigheterna samt länsråden vid länsstyrelserna. Totalt rör det sig om cirka 220 personer.

Löneökningarna för gruppen i sin helhet uppgår till 1,8 procent.

De nya lönerna gäller från och med den 1 oktober 2021\.

Den berörda kretsen ingår i regeringens så kallade frikrets, där regeringen normalt fattar beslut om nya löner en gång per år. Vad gäller enskildas löner kan beslut om de nya lönerna begäras ut från respektive departement där de finns tillgängliga så snart de har expedierats.
