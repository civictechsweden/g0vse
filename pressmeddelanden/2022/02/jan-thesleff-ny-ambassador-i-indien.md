# Jan Thesleff ny ambassadör i Indien

Jan Thesleff är idag Generalkommissarie för Kommittén för Sveriges deltagande i världsutställningen Expo 2020 i Dubai. Han har tidigare varit ambassadör i Kairo, Abu Dhabi och Riyadh samt varit Stockholmsbaserat sändebud i Tunis och Tripoli. Han har även tjänstgjort bl.a. vid ambassaderna i Damaskus, Tokyo och Kairo, vid den svenska EU\-representationen i Bryssel samt som sekonderad till EU:s sändebud för fredsprocessen i Mellanöstern.

Jan Thesleff tillträder sin nya befattning hösten 2022\.
