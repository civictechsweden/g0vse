# Eva Sundquist ny chargé d’affaires i Belarus

Regeringen har utsett Eva Sundquist till chargé d’affaires i Minsk.

Eva Sundquist är för närvarande kansliråd vid enheten för främjande och hållbart företagande (UD FH). Dessförinnan var hon generalkonsul i Sankt Petersburg. Hon har tidigare bland annat tjänstgjort vid ambassaden i Moskva, som konsul i Sankt Petersburg med placering i Kaliningrad samt vid ambassaden i Berlin och representationen i Bryssel.

Eva Sundquist tillträder sin nya befattning i september.
