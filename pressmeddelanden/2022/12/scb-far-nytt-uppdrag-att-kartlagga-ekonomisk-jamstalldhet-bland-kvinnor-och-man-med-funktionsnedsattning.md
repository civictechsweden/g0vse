# SCB får nytt uppdrag att kartlägga ekonomisk jämställdhet bland kvinnor och män med funktionsnedsättning

Syftet med uppdraget är att komplettera dagens kunskap om inkomstgapet mellan könen med kunskaper om löne\- och inkomstskillnader mellan kvinnor och män med funktionsnedsättning.

– SCB ska därför ta fram förslag på vilken statistik som kan användas och vilka analyser som kan göras för att beskriva eventuella jämställdhetsskillnader i ekonomi bland personer med funktionsnedsättning, säger civilminister Erik Slottner.

– Ekonomisk jämställdhet i arbetslivet gäller givetvis alla, även dem med funktionsnedsättning. Det är ett välkänt problem att många med funktionsnedsättning har svårt att komma ut på arbetsmarknaden. Jag anser att vi behöver mer kunskap om hur det ser ut med den ekonomiska jämställdheten bland kvinnor och män med funktionsnedsättning, säger jämställdhets\- och biträdande arbetsmarknadsminister Paulina Brandberg.

SCB får använda högst 500 000 kronor för uppdragets genomförande under 2023\.

Uppdraget ska slutredovisas till regeringen i december 2024\.
