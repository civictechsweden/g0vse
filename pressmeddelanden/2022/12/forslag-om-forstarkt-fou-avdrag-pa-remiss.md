# Förslag om förstärkt FoU-avdrag på remiss

För att stötta företagens möjligheter att bedriva forskning och utveckling föreslås att det högsta sammanlagda avdraget från arbetsgivaravgifterna som får göras för samtliga personer som arbetar med forskning eller utveckling hos den avgiftsskyldige höjs från 600 000 kronor till 1,5 miljoner kronor per månad. Det medför att taket för nedsättningen av den allmänna löneavgiften för personer som arbetar med forskning eller utveckling höjs i motsvarande mån.

Förslaget beräknas minska statens intäkter med 100 miljoner kronor 2023 och 200 miljoner kronor 2024 och framåt.

Finansdepartementet skickar nu förslaget på remiss till den 1 februari 2023.

Förslaget bygger på en överenskommelse mellan Sverigedemokraterna, Moderaterna, Kristdemokraterna och Liberalerna.
