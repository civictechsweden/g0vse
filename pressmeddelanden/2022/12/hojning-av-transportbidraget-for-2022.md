# Höjning av transportbidraget för 2022

– Transportbidraget är betydelsefullt för att kompensera för högre transportkostnaderna för bland annat tillverkningsindustrin och stärker därmed företagens konkurrenskraft i de fyra nordligaste länen, säger energi- och näringsminister Ebba Busch.

– Vi vill ha ett konkurrenskraftigt näringsliv för en hållbar regional utveckling. Förutsättningarna att bo, verka och leva i hela landet ska förbättras. Transportbidraget bidrar till den regionala utvecklingen och ett konkurrenskraftigt näringsliv, säger landsbygdsminister Peter Kullgren.

Syftet med transportbidraget är att kompensera företag i de fyra nordligaste länen, Norrbotten, Västerbotten, Jämtland och Västernorrland för kostnadsnackdelar till följd av långa transportavstånd för varor. Bidraget syftar även till att stimulera höjd förädlingsgrad i områdets näringsliv.

Transportbidraget varierar mellan 5–45 procent av godkänd transportkostnad, dock högst 15 miljoner kronor per produktionsställe, och baseras på i vilken kommun företaget har sin produktionsverksamhet.

I budgetpropositionen för 2023 föreslår regeringen att transportbidraget för 2023 ska uppgå till 451 miljoner kronor för att även fortsatt främja den regionala utvecklingen i de fyra nordligaste länen.
