# White arkitekter vinner regeringens exportpris för de kulturella och kreativa näringarna 2021

Regeringens exportpris för de kulturella och kreativa näringarna delas ut årligen för att uppmärksamma insatser inom svensk export och främjandet av Sverige som ett innovativt och kreativt land.

– White Arkitekter är ett utmärkt exempel på hur företag inom de kulturella och kreativa branscherna med innovativ design driver omställningen för en hållbar framtid, säger bistånds\- och utrikeshandelsminister Johan Forssell.

Priset går till en aktör som utgör ett särskilt gott exempel inom sitt område och därmed bidrar till svensk export och till att synliggöra Sverige utomlands.

– Arkitekturen är den konstform som påverkar flest människor i vardagen. Vi på White Arkitekter är väldigt glada å våra medarbetares vägnar att ta emot det här priset. Vi är jättestolta, säger Alexandra Hagen vd på White Arkitekter.

Nominerade till priset var också Toca Boca, Jenny Nordström, Nexiko för Young Royals och Lap\-See Lam.

Priset Årets uppstickare gick till Doconomy, som på kort tid etablerat sig som världsledande när det gäller digitala verktyg för att mäta koldioxidavtryck. Priset delas ut till en aktör inom de kulturella och kreativa näringarna som på ett framgångsrikt sätt påbörjat sin internationaliseringsresa eller vars verksamhet visar på exportpotential.

– Doconomy visar hur lönsamt företagande och visioner om en hållbarare framtid kan gå hand i hand. Det är ett ungt bolag som med innovativa digitala lösningar främjar hållbar utveckling i Sverige och globalt, säger bistånds\- och utrikeshandelsminister Johan Forssell.
