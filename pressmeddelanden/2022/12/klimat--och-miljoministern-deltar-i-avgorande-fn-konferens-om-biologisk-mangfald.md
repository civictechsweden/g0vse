# Klimat- och miljöministern deltar i avgörande FN-konferens om biologisk mångfald

Den biologiska mångfalden är hotad och förloras i en takt som människan aldrig tidigare skådat.

– Biologisk mångfald är, likt klimatet, en fråga om både överlevnad och om välfärd. Läget är allvarligt och Sverige kommer att trycka på för ett ambitiöst och heltäckande ramverk med mätbara och tidsatta mål, så att vi kan följa upp och utvärdera framöver hur arbetet fortskrider, säger klimat- och miljöminister Romina Pourmokhtari.

Målet med mötet är att världens länder ska enas om hur jordens ekosystem, djur, växter och alla andra organismer ska skyddas. Sverige verkar också för att det nya globala ramverket ska engagera näringslivet och reducera det globala ekologiska fotavtrycket.

CBD COP 15 hålls i Montréal i Kanada mellan den 7 och 19 december.
