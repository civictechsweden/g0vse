# Det svenska EU-ordförandeskapets prioriteringar presenterade

– Sverige tar över ordförandeskapsklubban i en tid där unionen står inför historiska utmaningar. Ett grönare, säkrare och friare Europa utgör grundstommen i våra prioriteringar, säger statsminister Ulf Kristersson.

– Den här regeringen kommer att prioritera EU\-arbetet högt. Det ligger i Sveriges intresse att hålla ihop EU och driva på i frågor där det krävs gemensamma lösningar, säger EU\-minister Jessika Roswall.

## Det svenska ordförandeskapets fyra prioriteringar

* Säkerhet – enighet
* Resiliens – konkurrenskraft
* Välstånd – grön omställning och energiomställning
* Demokratiska värden och rättsstatsprincipen – vår grundval

Ordförandeskapets prioriteringar återspeglar ståndpunkter som Sverige länge har förespråkat inom EU, men svarar också upp mot de aktuella geopolitiska och ekonomiska utmaningar som unionen står inför.

[Ta del av fördjupande material om de fyra prioriteringarna på ordförandeskapets officiella webbplats](https://swedish-presidency.consilium.europa.eu/sv/program/prioriteringar/)

## Programmet beskriver huvudinriktningen inom varje rådskonstellation

I samband med att statsministern presenterade prioriteringarna lanserades också ordförandeskapets program. I programmet redogör Sverige för sin huvudinriktning och prioriterade frågor inom ministerrådets olika rådskonstellationer under ordförandeskapet.

[Ta del av ordförandeskapets program på ordförandeskapets officiella webbplats](https://swedish-presidency.consilium.europa.eu/sv/program/det-svenska-ordfoerandeskapets-program/)

## Kommande möten finns i ordförandeskapets kalendarium

[Samtliga möten som Sverige kommer att leda under ordförandeskapet finns i det officiella kalendariet på ordförandeskapets webbplats](https://swedish-presidency.consilium.europa.eu/sv/evenemang/)

Totalt rör det sig om cirka 2000 möten i Bryssel och Luxemburg och cirka 150 möten i Sverige.

## Ordförandeskapets webbplats och logotyp

I samband med statsministerns presentation i riksdagen lanserades även ordförandeskapets officiella webbplats www.sweden2023\.eu och visuella identitet.

Ta del av mer information om det svenska ordförandeskapet på www.sweden2023\.eu och prenumerera på utskick från ordförandeskapswebben.
