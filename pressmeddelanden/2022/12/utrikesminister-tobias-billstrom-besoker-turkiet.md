# Utrikesminister Tobias Billström besöker Turkiet

– Jag ser fram emot att besöka Ankara tidigt under min tid som utrikesminister. Sverige och Turkiet har en lång historia av goda relationer, och som framtida Natoallierade blir det än viktigare att utveckla och fördjupa den relationen, säger utrikesminister Tobias Billström.

Under besöket kommer utrikesministern även att träffa företrädare i det turkiska parlamentet.

Efter mötet med Turkiets utrikesminister Mevlüt Çavuşoğlu hålls en gemensam presskonferens.

**Dag**: torsdagen den 22 december
**Tid**: kl.13.15 (lokal tid), svensk tid kl. 11.15
**Plats**: Turkiska utrikesministeriet, rum Fatin Rüştü Zorlu Conference Hall.

För frågor om presskonferensen inklusive ackreditering, kontakta pressekreterare Anna Erhardt.
