# Försvarsministern deltar vid återinvigningen av Bergslagens artilleriregemente

Syftet med utökningen av Försvarsmaktens grundorganisation är att omhänderta den beslutade tillväxten av krigsorganisationen och ökad militär närvaro i hela landet. Med krigsorganisationens tillväxt följer även ett ökat behov av artilleriförband för bland annat brigaderna i södra Sverige.

– Utbyggnaden av Försvarsmaktens krigs- och grundorganisation är en signal till omvärlden likväl som till det svenska folket att vi tar omvärldsutvecklingen på allvar. Med ett starkare försvar ökar vår säkerhet och vår avskräckande förmåga, säger försvarsminister Pål Jonson.
