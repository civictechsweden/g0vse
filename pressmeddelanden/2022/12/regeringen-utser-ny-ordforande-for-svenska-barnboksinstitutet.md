# Regeringen utser ny ordförande för Svenska barnboksinstitutet

Svenska barnboksinstitutet arbetar bland annat med att samla och katalogisera svensk barn- och ungdomslitteratur, att främja studier av och forskning på alla nivåer i ämnet barn- och ungdomslitteratur och att öka kunskapen om och förståelsen för barn- och ungdomslitteratur bland alla som arbetar med barn.

Regeringen har förordnat Christer Nylander att vara ordförande för Stiftelsen Svenska barnboksinstitutet från och med den 1 januari 2023 till och med den 31 december 2025.

Christer Nylander har tidigare varit ledamot av riksdagen där han bland annat var ordförande i kulturutskottet och vice ordförande i utbildningsutskottet.
