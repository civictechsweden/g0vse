# Elstödet ett steg närmare hushållen

– Genom dagens beslut är regeringens förberedande arbete för att möjliggöra utbetalningarna av elstödet till konsumenterna klart. Arbetet med att påbörja utbetalningarna ligger därmed i fas för att utbetalningarna till hushållen ska starta under februari 2023, säger energi\- och näringsminister Ebba Busch.

I förordningen framgår bland annat vilka som har rätt till stödet och med vilket stödbelopp. Vidare framgår det vilka uppgifter som elnätsföretagen ska rapportera till Försäkringskassan för att Försäkringskassan ska kunna betala ut elstödet. Förordningen träder i kraft den 9 januari 2023 och planeringen är att Försäkringskassan ska påbörja utbetalningarna under februari månad.

Regeringen har även beslutat om en lagrådsremiss som föreslår att uppgifterna om konsumenterna hos Försäkringskassan ska få ett starkare sekretesskydd. Det starkare sekretesskyddet kommer att skydda konsumenterna mot att uppgifternas används på ett sätt som kan leda till att en konsument drabbas av olägenheter om uppgifterna sprids.
