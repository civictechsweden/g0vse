# Regeringen beslutar om länstal för 2023

Regeringen ska inför varje kalenderår besluta om antalet nyanlända som ska omfattas av anvisningar till kommuner under året, och fördelningen på länsnivå. Beslutet innebär att totalt 3 300 nyanlända ska omfattas av anvisningar till kommuner under 2023\. Vidare görs en fördelning på länsnivå (länstal). Ändringarna träder i kraft den 1 januari 2023\. Beslut om fördelningen på kommunnivå (kommuntal) fattas av respektive länsstyrelse.

Regeringens beslut överensstämmer med förslag från Migrationsverket. Beräkningarna utgår från att 900 kvotflyktingar ska tas emot under 2023\. Migrationsverkets förslag har tagits fram efter inhämtande och beaktande av synpunkter från Arbetsförmedlingen, länsstyrelserna och SKR.

Länk till Migrationsverket.se: [Migrationsverkets förslag till fördelning för 2023](https://www.migrationsverket.se/Om-Migrationsverket/Pressrum/Nyhetsarkiv/Nyhetsarkiv-2022/2022-11-18-Farre-nyanlanda-anvisas-till-kommuner-nasta-ar.html)
