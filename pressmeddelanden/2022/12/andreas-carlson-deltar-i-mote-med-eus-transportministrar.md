# Andreas Carlson deltar i möte med EU:s transportministrar

På mötet ska ministrarna bland annat diskutera en revidering av regelverket för unionens riktlinjer för utbyggnad av det transeuropeiska transportnätet (TEN-T) med målet att anta en allmän riktlinje. Ministrarna väntas även anta rådsslutsatser om den pågående utvecklingen av inlandssjöfarten.

Det tjeckiska ordförandeskapet ska informera om pågående förhandlingar, bland annat gällande de transportfrågor som ingår i lagstiftningspaketet Fit for 55. Kommissionen kommer även att redogöra för transportförbindelserna med Ukraina.

Andreas Carlson ska också informera rådet om den övergripande inriktningen på transportområdet för det kommande svenska EU-ordförandeskapet.
