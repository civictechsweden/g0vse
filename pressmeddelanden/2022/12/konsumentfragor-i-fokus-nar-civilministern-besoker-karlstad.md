# Konsumentfrågor i fokus när civilministern besöker Karlstad

Som civilminister ansvarar Erik Slottner bland annat för konsumentfrågor, statlig förvaltning samt kommuner och regioner. Under besöket i Karlstad kommer civilministern att träffa representanter och chefer för flera myndigheter och verksamheter som faller under ministerns ansvarsområden.

Resan inleds med ett besök hos Konsumentverket för att diskutera de problem som konsumenter möter i vardagen, samt för att få en inblick i myndighetens verksamhet. Därefter träffar civilministern länsstyrelsen, myndighetschefer och kommunrepresentanter för ett samtal på temat offentlig förvaltning. Dagen avslutas sedan med ett verksamhetsbesök till Fastighetsmäklarinspektionen.

Civilministerns besök till Karlstad avslutas med ett besök hos Kammarkollegiet. Myndigheten kommer bland annat att presentera sitt arbete med inrättande av en kommundelegation.

Tid finns avsatt för media. Kontakta pressekreterare Martin Källstrand för intervjuförfrågningar. Se presskontakt nedan.
