# Demokrati i fokus när kulturministern talade på konferens

– Demokratin är kanske den mest värdefulla tillgången vi förvaltar gemensamt i vårt samhälle och ansvaret för den delas av oss alla, låt oss inte ta den för given. Genom ett målmedvetet demokratistärkande arbete på nationell, regional och kommunal nivå är jag övertygad om att vi kommer kunna möta de utmaningar demokratin står inför och bygga vår demokrati ännu starkare, säger kulturminister Parisa Liljestrand.

Regeringen och SKR har under 2020–2022 haft en gemensam överenskommelse med målsättning att uppnå en uthållig demokrati med stärkta förutsättningar för deltagande och delaktighet. Under demokratins jubileumsår 2021 arrangerades digitala regionala konferenser för att uppmärksamma demokratins genombrott och dess utmaningar där ledande förtroendevalda i kommuner och regioner medverkande tillsammans med forskare och företrädare från civilsamhället.

I dag talade kulturminister Parisa Liljestrand vid den avslutande konferensen i Stockholm. Hela talet finns att ta del av här: [Kulturminister Parisa Liljestrands tal vid SKR:s demokratikonferens](/tal/2022/12/kulturminister-parisa-liljestrands-tal-vid-skrs-demokratikonferens/ "Kulturminister Parisa Liljestrands tal vid SKR:s demokratikonferens")
