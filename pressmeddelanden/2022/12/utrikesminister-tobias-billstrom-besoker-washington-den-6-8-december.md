# Utrikesminister Tobias Billström besöker Washington den 6-8 december

– Jag ser fram emot att resa till Washington så tidigt i min nuvarande roll för att befästa och ytterligare stärka våra transatlantiska relationer – en tydlig prioritering för regeringen, säger Tobias Billström.

Besöket innefattar även ett trilateralt möte mellan utrikesministrarna för Sverige, Finland och USA, liksom möten med senatorer och ledande tankesmedjor. Utrikesminister Billström kommer att delta i en paneldebatt om europeisk säkerhet inom ramen för Washingtonupplagan av det framstående forumet Aspen Security Forum. Därutöver kommer utrikesministern att framträda genom Atlantic Council:s särskilda ”Front Page”-format för globala ledare.
