# Nya chefer på Utrikesdepartementet

## Euroatlantiska och säkerhetspolitiska avdelningen

### Utrikesråd och avdelningschef, Torbjörn Sohlström

Torbjörn Sohlström är idag chef för Europaenheten och har tidigare varit ambassadör i London, utrikesråd för politiska frågor och enhetschef för UD:s ministerkansli. Han har även tjänstgjort som biträdande chef vid ambassaden i Moskva, samt arbetat i Bryssel, Skopje och Pristina för EU:s Höga Representant för den gemensamma utrikes- och säkerhetspolitiken.

### Biträdande avdelningschef, Daniel Olsson

Daniel Olsson tjänstgör som ställföreträdande chef för Must sedan 2019. Han har varit placerad vid ambassaden i Berlin och vid OSSE-delegationen i Wien och tjänstgjort vid flera olika enheter på Utrikesdepartementet.

## Globala avdelningen

### Utrikesråd och avdelningschef, Dag Juhlin-Dannfelt

Dag Juhlin-Dannfelt är idag chef för enheten för främjande och hållbart företagande. Han har tidigare bland annat varit ambassadör i Kuala Lumpur och i Riyadh, tjänstgjort vid ambassaderna i Teheran, Tel Aviv och Islamabad samt som biträdande chef på UD:s Mellanöstern- och Nordafrikaenhet.

## Avdelningen för handel och främjande

### Utrikesråd och avdelningschef, Per-Arne Hjelmborn

Per-Arne Hjelmborn är idag utrikesråd för handelsfrågor på UD och har tidigare varit ambassadör i Brasilia och i Kuala Lumpur samt chef för enheten för främjande och inre marknad. Han har även tjänstgjort bland annat vid ambassaderna i Santiago de Chile, Madrid och Peking.

## Avdelningen för internationell utveckling

### Utrikesråd och avdelningschef, Helen Eduards

Helen Eduards är idag utrikesråd för internationellt utvecklingssamarbete och har tidigare varit chef för enheten för Europeiska unionen, ambassadör i Wien, chef för enheten för styrning av utvecklingssamarbetet och biträdande chef för Afrikaenheten. Helen Eduards har också tjänstgjort vid FN-representationen i New York och på statsrådsberedningen.

## Rättsavdelningen

### Rättschef och avdelningschef, Elinor Hammarskjöld

Elinor Hammarskjöld är för närvarande utrikesråd för politiska frågor på UD. Hon har tidigare bland annat varit rättschef, personalchef, ambassadör i Tel Aviv och chef för enheten för folkrätt, mänskliga rättigheter och traktaträtt.

## Avdelningen för verksamhetsstöd

### Expeditionschef och avdelningschef, Anna Hammargren

Anna Hammargren är idag Expeditionschef på UD. Hon har tidigare bland annat varit ambassadör och sändebud på UD:s enhet för Mellanöstern och Nordafrika, ambassadör i Rabat samt chef för UD:s enhet för internationellt utvecklingssamarbete, biträdande chef på UD:s planeringsstab och tjänstgjort vid ambassaderna i Paris och Windhoek.
