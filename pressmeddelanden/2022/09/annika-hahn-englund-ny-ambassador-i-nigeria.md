# Annika Hahn-Englund ny ambassadör i Nigeria

Annika Hahn\-Englund arbetar idag med investeringsfrämjandefrågor på enheten för främjande och hållbart företagande (UD FH). Hon har tidigare varit ambassadör i Belgien och Luxemburg, med stationering i Stockholm. Hon har tjänstgjort vid ambassaderna i Peking och Bonn, vid Sveriges EU\-representation i Bryssel och vid EU\-kommissionens generalsekretariat. Hon har även bl.a. varit ambassadör för nordiskt samarbete i UD samt arbetat på Statsrådsberedningens EU\-kansli.

Annika Hahn\-Englund tillträder sin nya befattning i september i år.
