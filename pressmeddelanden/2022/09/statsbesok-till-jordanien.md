# Statsbesök till Jordanien

Statsbesöket syftar till att befästa och fördjupa de vänskapliga banden mellan Sverige och Jordanien. Besöket kommer bland annat att fokusera på samarbete kring multilaterala och regionala frågor, inklusive frågor kopplade till miljö, klimat och hållbar utveckling. Ekonomiskt samarbete, kvinnors och ungas deltagande i arbetslivet samt flyktingsituationen i Jordanien är andra frågor som kommer att beröras.

2021 firade Sverige 40 år av diplomatisk närvaro i Jordanien. Det växande svensk\-jordanska partnerskapet kommer att uppmärksammas ytterligare under besöket i samband med invigningen av svenska ambassadens nya lokaler och etableringen av Svenska Dialoginstitutet för Mellanöstern och Nordafrika i Amman.

Medlemmar av den svenska regeringen och representanter för svenska företag deltar i statsbesöket.

Statsbesöket är tre dagar långt och äger rum i Amman med omgivningar.

Information om programmet kommer att publiceras närmare besöket.

## För redaktionen

Svenska medierepresentanter som är intresserade av att bevaka besöket är välkomna att kontakta Boel Lindbergh, kontaktuppgifter nedan.
