# Ny chef för delegationen vid NATO i Bryssel

Axel Wernhoff är för närvarande ambassadör i Oslo. Han var tidigare generalkonsul i Jerusalem och har även tjänstgjort vid ambassaderna i Wien och Kuala Lumpur. I UD:s hemmaorganisation har han bland annat varit biträdande chef för enheten för Europeiska unionen.
Axel Wernhoff tillträder sin nya befattning den 1 oktober.
