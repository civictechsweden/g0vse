# Nya ambassadörer till Sverige

## H.E. Dr Willibrod Peter Slaa , Tanzania

är född 1948 och har en doktorsexamen i teologi. Han har studerat i London, Rom och Toronto och har även betyg i bl.a. filosofi, ögonhälsa och landsbygdsutveckling.

Dr Slaa har en bakgrund som oppositionspolitiker och var generalsekreterare för oppositionspartiet Chadema fram till 2015. Han har valts som parlamentsledamot tre gånger under åren 1995–2010 och var även Chademas presidentkandidat vid valet 2010.

Åren 1977–1991 var Dr Slaa katolsk präst i Mbulus Stift där han även verkade som biträdande biskop under åren 1983–1985. Dr Slaa var VD i Tanzanias förening för blinda (1992–1998) där han även idag är en aktiv styrelseledamot.

Dr Slaa har innehaft ordförandeskap i ett flertal organisationer såsom CCBRT (Comprehensive Community Based Rehabilitation in Tanzania). Han var en av grundarna av SADC:s parlamentariska forum (Southern African Development Community).

## H.E. Mr Bolot Isakovich Otunbaev, Kirgizistan (med sidoackreditering från Moskva)

är född 1965 och har tre olika examina från universitet i Moskva. Ambassadör Otunbaev talar kirgiziska, ryska, engelska och turkiska. Under de senaste åren har han innehaft bl.a. följande befattningar:

2016 – Ambassadör i Moskva

2015 – 2016 Ambassadör vid kirgiziska utrikesministeriet

2012 – 2015 Ambassadör i Berlin

## H.E. Mr Abdellahi Bah Nagi Kebd, Mauretanien (med sidoackreditering från Bryssel)

är född 1968 och har examen från Sciences Po och en Master i juridik från Université d'Orléans. Han talar arabiska, franska och engelska och har under de senaste åren innehaft bl.a. följande befattningar:

2014 – 2015 Ambassadör i Brasilia

2011 – 2014 Generalkonsul i Niamey

2007 – 2011 Ambassadråd och Chargé d'affaires i Rom samt delvis ansvarig för FAO, WFP och IFAD

2003 – 2007 Förste ambassadråd i Madrid

2001 – 2003 Förste ambassadråd i Tunis

## H.E. Ms Soeung Rathchavy, Kambodjas (med sidoackreditering från London)

är född 1958 och har både en Master och en doktorsexamen i statsvetenskap från Moskvas institut för internationella relationer (MGIMO). Hon anställdes i statsförvaltningen 1980 och har under de senaste åren innehaft bl.a. följande befattningar:

2010 – Statssekreterare och ASEAN Senior Official (SOM) vid UD i Phnom Penh

2009 – 2010 Biträdande statssekreterare och rådgivare till vice premiär- och utrikesministern samt ASEAN SOM

2006 – 2009 Biträdande generaldirektör för ASEAN, Jakarta

2004 - 2006 Enhetschef för ASEAN-frågor i Phnom Penh
