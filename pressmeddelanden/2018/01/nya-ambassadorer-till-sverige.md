# Nya ambassadörer till Sverige

### H.E. Mr. Henrique Manuel Vilela da Silveira Borges, Portugal

är född 1954 och har tjänstgjort i utrikesministeriet sedan 1979\.
Under de senaste åren har han innehaft bl.a. följande befattningar:

2012 \-    Ambassadör i Buenos Aires, sidoackrediterad till Paraguay

2007 \- 2012 Ambassadör i Seoul, sidoackrediterad till Nordkorea

2004 – 2007 Ambassadör i Riyadh, sidoackrediterad till Jemen, Kuwait och Bahrain

### H.E. Mr. Hakki Emre Yunt, Turkiet

är född 1962 och har tjänstgjort i utrikesministeriet sedan 1985\. Han har studerat ekonomi och offentlig förvaltning vid Middle East Technical University i Ankara. Ambassadör Yunt talar engelska. Under de senaste åren har han innehaft bl.a. följande befattningar:

2013 –    Ambassadör och generaldirektör för multilaterala ekonomiska frågor vid utrikesministeriet

2009 – 2013 Ambassadör i Doha

2007 – 2009 Bitr. generaldirektör för avdelningen för EU\-anslutning

2006 – 2007 Chef för enheten för EU\-anslutning

2005 – 2006 Chef för enheten för ekonomiska relationer med EU

### H.E. Mr Merga Bekana Gonfa, Etiopien

är född 1955 och har en PhD i klinisk endokrinologi från Sveriges Lantbruksuniversitet i Uppsala. Han har också studerat jordbruks\- och landsbygdsekonomi, men är specialiserad i kreatursreproduktion.

Ambassadör Merga Bekana Gonfa har under hela sitt yrkesverksamma liv ägnat sig åt undervisning och forskning. Han är professor sedan 2007\.

De senaste sju åren har han varit dekanus vid institutionen för veterinärmedicin och jordbruk vid universitetet i Addis Abeba. Han har tilldelats många utmärkelser och har publicerat en lång rad skrifter.

### H.E. Mr Hassan Saleh, Libanon

är född 1964 och har examen i biologi, offentlig administration och statsvetenskap från American University i Beirut. Han har arbetat vid det libanesiska utrikesministeriet sedan 2001\.

De senaste åren har han bl.a. innehaft följande befattningar:

2013 \-    Ambassadråd vid Libanons ambassad i Berlin

2012 \- 2013 Chargé d'Affaires vid Libanons ambassad i Tripoli

2011 Chargé d'Affaires vid Libanons ambassad i Abu Dhabi

2009 – 2011 Samordnare hos kabinettschefen Libanons UM

2006 – 2009 Förstesekreterare vid Libanons representation vid FN i New York

2001 – 2006 Ambassadsekreterare vid Libanons ambassad i Bryssel och till EU
