# Ackreditering till besök av hertigparet av Cambridge

Medierepresentanter behöver särskild ackreditering via UD:s internationella presscenter för att kunna bevaka besöket. Senaste dag att ansöka om ackreditering är den 24 januari 2018.

## Program för besöket

### Tisdagen den 30 januari

**Bandy i Vasaparken**Hertigparet besöker Vasaparken för en presentation av bandy. Aktiva elitspelare och yngre utövare visar hur spelet går till och förklarar sportens betydelse i Sverige.
Fototillfälle och fotopool **Lunch på Kungliga slottet**
Kungen och drottningen välkomnar hertigparet till Sverige genom att bjuda på lunch på Kungliga slottet.
Fotopool

**Promenad till Stortorget**
Kronprinsessparet och hertigparet promenerar från Kungliga slottet till Stortorget där de möter allmänheten.
Fototillfälle och fotopool

**Besök på Nobelmuseet**
Hertigparet och kronprinsessparet besöker Nobelmuseet för att få information om Nobelpriset och dess historia samt möta tidigare Nobelpristagare.
Fotopool

**Besök på ArkDes**Hertigparet besöker ArkDes, som är Sveriges nationella centrum för arkitektur och design, för att delta i ett evenemang som uppmärksammar samarbeten mellan Storbritannien och Sverige inom arkitektur, samt den bästa och mest spännande  unga svenska formgivningen just nu med bland annat idéer om hållbara möbler.
Fotopool

**Middag på brittiska residenset**
Storbritanniens ambassadör ger en middag på residenset. Förutom hertigparet närvarar kronprinsessparet, statsminister Stefan Löfven och representanter från regering, riksdag, näringsliv och kultur.
Fotopool

### Onsdagen den 31 januari

**Besök på Karolinska institutet**
Onsdagens program inleds med ett besök på Karolinska institutet. Hertigparet och kronprinsessparet får där ta del av arbetet kring att motverka psykisk ohälsa bland barn och unga.
Fototillfälle och fotopool

**Besök på Matteusskolan**På Matteusskolan får man tillfälle att samtala med elever och lärare som har deltagit i YAM-projektet, Youth Aware of Mental health. Det är ett program för skolelever som främjar diskussion och utvecklar färdigheter för att möta livets svårigheter och öka kunskap om psykisk hälsa.
Fototillfälle och fotopool

**Besök på Nordiska Kompaniet**
Kronprinsessparet och hertigparet besöker varuhuset NK för att ta del av en interaktiv utställning om brittisk design. De träffar också representanter för brittiska design- och modeföretag verksamma i Sverige för att lära sig mer om företagens arbete, i synnerhet inom hållbarhetsfrågor.
Fototillfälle och fotopool

Kronprinsessparet tar emot hertigparet på Haga slott.
Inget medietillfälle.

**Mottagning på Fotografiska**
Hertigparet och kronprinsessparet närvarar vid en mottagning på Fotografiska för svenskt kulturliv med inbjudna gäster från musik-, film-, tv-, konst- och sportvärlden.
Fototillfälle och fotopool

### Torsdagen den 1 februari

**Uppsala garnison**Hertigparets vistelse i Sverige avslutas med ett besök på luftstridsskolan i Uppsala. Där ges en briefing om Flygvapnets operativa kapacitet samt en presentation av några Gripen-modeller.
Fototillfälle

## Till redaktionen

Medierepresentanter behöver särskild ackreditering via UD:s internationella presscenter för att kunna bevaka besöket. Sista att ansöka om ackreditering är onsdagen den 24 januari 2018.

Ackrediteringen är stängd.
