# Svenska institutet i Alexandria flyttar

Med anledning av praktiska svårigheter, som att hyresavtalet sagts upp och begränsade reseförbindelser till Alexandria, har regeringen gjort bedömningen att verksamheten ska omlokaliseras. Avsikten är att myndigheten så snart som möjligt ska förläggas till annan ort i Mellanöstern- och Nordafrikaregionen.

Sveriges närvaro genom ambassaden i Kairo kommer inte att påverkas av beslutet. Sveriges breda engagemang i Mellanöstern- och Nordafrikaregionen ligger fast och Sverige kommer fortsatt vara starkt engagerat i dialog mellan kulturer och civilisationer.
