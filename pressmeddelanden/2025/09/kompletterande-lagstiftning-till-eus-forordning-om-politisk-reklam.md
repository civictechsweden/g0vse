# Kompletterande lagstiftning till EU:s förordning om politisk reklam

– Syftet med EU:s förordning om politisk reklam är att bidra till en väl fungerande inre marknad för tillhandahållare av politiska reklamtjänster, säkerställa hög transparens och rättssäkerhet för mottagarna av politisk reklam och ge ett gott skydd för personuppgifter i samband med politiska kampanjer. Den nya lag som regeringen nu föreslår innebär att EU-förordningen kommer att kunna tillämpas fullt ut i Sverige, säger kulturminister Parisa Liljestrand.

Förslagen innebär utökade och delvis nya arbetsuppgifter för Mediemyndigheten. Den nya lagen och följdändringarna föreslås träda i kraft den 1 januari 2026.
