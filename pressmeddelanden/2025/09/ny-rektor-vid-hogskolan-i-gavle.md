# Ny rektor vid Högskolan i Gävle

– Jag vill önska Anders Kottorp lycka till i arbetet som rektor vid Högskolan i Gävle. Hans breda erfarenhet från olika ledningsroller i högskolevärlden gör honom väl lämpad för uppdraget, säger gymnasie-, högskole-, och forskningsminister Lotta Edholm.

Anders Kottorp är professor i arbetsterapi vid Malmö universitet, där han sedan 2017 även är dekan vid Fakulteten för hälsa och samhälle. Han har tidigare haft flera olika akademiska ledningsuppdrag vid Karolinska institutet. Under perioden 2014–2017 var han professor i arbetsterapi vid University of Illinois at Chicago i USA.
