# Ökade resurser till kvinno- och tjejjourer

Mäns våld mot kvinnor, våld i nära relationer och hedersrelaterat våld och förtryck samt prostitution och människohandel innebär stort lidande för enskilda individer och är också ett allvarligt samhällsproblem. Regeringen prioriterar arbetet för att mäns våld mot kvinnor och hedersrelaterat våld och förtryck ska upphöra.

Kvinno- och tjejjourer och övriga som bedriver brottsofferstödjande verksamhet med stöd av bidraget spelar en viktig roll i att erbjuda stöd och hjälp till barn och vuxna som utsatts för hot, våld eller andra övergrepp. Dessa verksamheter utgör ett värdefullt komplement till kommunernas arbete med att stödja brottsoffer.

Kvinno- och tjejjourer och övriga som bedriver brottsofferstödjande verksamhet med stöd av bidraget bedriver dessutom ofta riktad verksamhet till kvinnor och flickor i särskilt utsatta situationer, exempelvis kvinnor och flickor som har utsatts för hedersrelaterat våld.

I budgetpropositionen för 2026 satsar regeringen 166 miljoner kronor i nya satsningar inom jämställdhetspolitiken för 2026.

Förslaget bygger på en överenskommelse mellan regeringen och Sverigedemokraterna.

| **Förstärkning av bidraget till kvinno- och tjejjourer (mnkr)** | | | |
| --- | --- | --- | --- |
|  | **2026** | **2027** | **2028** |
| **Förstärkning av bidraget till kvinno- och tjejjourer m.fl.** | 20 | 20 | 20 |
