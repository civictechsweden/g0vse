# Förstärkta satsningar på psykisk hälsa

– Det här är viktiga satsningar som stärker stödet till människor med psykisk ohälsa och bidrar till ett mer samordnat och tillgängligt stöd, säger socialminister Jakob Forssmed.

* Folkhälsomyndigheten får ytterligare 5 miljoner kronor för att fortsätta stödja och utveckla inrättandet av den nationella telefon- och webbaserade stödlinjen inom området psykisk hälsa och suicidprevention. Av dessa medel får 500 000 kronor användas för administration och uppföljning.
* Myndigheten för ungdoms- och civilsamhällesfrågor (MUCF) får 11 miljoner kronor i extra statsbidrag för att stötta unga som varken arbetar eller studerar, särskilt med fokus på psykisk ohälsa. Kommuner och regioner som samarbetar med samhällsaktörer, exempelvis myndigheter, näringsliv och organisationer inom det civila samhället, kan ta del av stödet. 1 miljon kronor får användas till administration och uppföljning.
* Socialstyrelsen får använda ytterligare 5 miljoner kronor för att utvidga arbetet med nationella utvecklingsteam inom psykiatrin. Nationella utvecklingsteam ger handfast stöd till regionerna i arbetet med ökad tillgänglighet och kvalitet inom psykiatrin.
