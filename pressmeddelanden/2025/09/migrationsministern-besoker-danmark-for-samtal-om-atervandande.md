# Migrationsministern besöker Danmark för samtal om återvändande

Migrationsministern träffar sin motsvarighet Kaare Dybvad Bek för samtal om bland annat gemensamma lösningar för ett effektivare återvändandearbete. Besöket inkluderar även en presentation av det danska Nationella ID-centret och ett besök på Hjemrejsestyrelsen, som firar fem år. Johan Forssell träffar även den danska konventionsambassadör Nicolaj Hejberg Petersen. ​​​​​

– Att fortsätta öka återvändandet är en stor prioritering för regeringen. Det är avgörande för att minska skuggsamhället och stärka tilltron till vårt migrationssystem. Sverige och Danmark är nära partners och dagens besök innebär en möjlighet att ytterligare stärka vårt samarbete inom migration, säger migrationsminister Johan Forssell.  ​

Sverige och Danmark står inför liknande utmaningar när det gäller att få personer som har fått avslag på sin asylansökan att återvända. För regeringen är ett mer effektivt och rättssäkert återvändandearbete som en del av omläggningen av migrationspolitiken. Besöket i Köpenhamn är ett led i att stärka det nordiska samarbetet på området och att lära av de danska erfarenheterna av att bygga upp ett nationellt ID-center.
