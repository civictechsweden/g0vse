# Pål Jonson reser till Polen och Tjeckien

Försvarsmässan MSPO i Kielce är en av de största försvarsutställningarna i Europa. Där kommer Pål Jonson att inviga den svenska paviljongen. Han kommer även att ha ett flertal möten, bland annat ett bilateralt möte med Polens försvarsminister Władysław Kosiniak-Kamysz.

Därefter reser Jonson vidare till Prag i Tjeckien för att delta i Prague Defence Summit 2025. Det är en årlig konferens som arrangeras av International Institute for Strategic Studies (IISS) och som fokuserar på försvarsfrågor i den euro-atlantiska regionen. Jonson ska bland annat delta i en paneldiskussion med rubriken ”A roadmap for the defence of Europe”.
