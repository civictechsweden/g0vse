# Benjamin Dousa delar ut regeringens nya utmärkelse för frivilliga svenska insatser till stöd för Ukraina

Syftet med utmärkelsen är att uppmärksamma och uppmuntra de viktiga civila insatser för Ukraina som görs av många icke-statliga aktörer i svenska samhället. Utmärkelsen delas ut årligen i två olika kategorier; till en organisation, samt till en individ eller grupp av individer. Med utmärkelsen följer medel för mottagarnas fortsatta insatser till stöd för Ukraina.

I maj-juni 2025 gjordes en utlysning med öppet ansökningsförfarande för premiäromgången av utmärkelsen. Ett stort antal ansökningar inkom, vilket tydligt visar på det starka engagemanget för Ukraina och de många viktiga insatser som görs. Ansökningarna har bedömts enligt de kriterier som angavs i utlysningen, såväl av Svenska institutet som av en rådgivande jurygrupp med ukrainska och svenska representanter.
