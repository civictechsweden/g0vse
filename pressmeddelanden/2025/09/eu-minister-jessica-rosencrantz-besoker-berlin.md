# EU-minister Jessica Rosencrantz besöker Berlin

– Det är en allvarlig tid för Europa. EU behöver axla ett större ansvar – för vår säkerhet, stödet till Ukraina och för att vår kontinent ska bli en bättre plats för företag att starta, skala upp och driva den gröna och digitala omställningen. I arbetet med att få på plats bra europeiska lösningar blir samarbetet med likasinnade och inflytelserika länder som Tyskland extra viktigt, säger EU-minister Jessica Rosencrantz.

Under besöket deltar EU-ministern i möten tillsammans med Europaminister Gunther Krichbaum och representanter från regeringspartierna i Tyskland. Fokus ligger bland annat på stödet till Ukraina, EU:s utvidgning och konkurrenskraft, och på att stärka samarbetet mellan Sverige och Tyskland i EU-politiska frågor.
