# Proposition om att MSB byter namn till MCF

– Som toppnoden i Sveriges civila försvar så är det naturligt att myndigheten bär ett namn som återspeglar dess ansvar och uppdrag. Myndigheten för civilt försvar, sedermera MCF, ska vara det centrala navet som samordnar det civila försvarets aktörer på nationell nivå för att säkerställa att samhället är förberett för kris, höjd beredskap och ytterst krig, säger minister för civilt försvar Carl-Oskar Bohlin.

Med anledning av namnbytet föreslår regeringen ändringar i de lagar som innehåller myndighetens nuvarande namn. Detta är en nödvändig åtgärd innan namnbytet officiellt kan träda i kraft.

Propositionen beslutades av regeringen den 4 september och överlämnades till riksdagen den 8 september. Lagändringarna föreslås träda i kraft den 1 januari 2026.
