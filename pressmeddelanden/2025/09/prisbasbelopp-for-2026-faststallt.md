# Prisbasbelopp för 2026 fastställt

Höjningen av prisbasbeloppet gör att taken i bland annat ersättningarna från sjuk- och föräldrapenning höjs, då de räknas utifrån prisbasbelopp. Även garantipensionen höjs.

Prisbasbeloppet för 2026 grundas på ändringarna i det allmänna prisläget mellan juni 2024 och juni 2025. Det beräknas av SCB och fastställs av regeringen. Prisbasbeloppet för 2026 ökar med 0,7 procent jämfört med 2025. Att uppräkningen av prisbasbeloppet blir lägre 2026 än det har varit de senaste två åren beror på att inflationen i Sverige har minskat.
