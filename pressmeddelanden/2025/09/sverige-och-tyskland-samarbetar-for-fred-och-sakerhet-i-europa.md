# Utrikesminister Maria Malmer Stenergard besöker Berlin

Besöket i Berlin är ett viktigt tillfälle att i ett avgörande skede utveckla gemensamt agerande i utrikes- och säkerhetspolitiska frågor. Stödet till Ukraina, där Tyskland och Sverige är stora aktörer, är en central del av samtalen.

 – I ett läge med stora och snabba förändringar i vår omvärld är det angeläget med nära samarbete med våra grannländer. Tyskland är en nära allierad och utbytet mellan våra länder är omfattande. Det är av avgörande betydelse att i dialog med Tyskland agera för att möta utmaningar i Östersjöområdet, för Ukraina, och globalt, säger utrikesminister Maria Malmer Stenergard.

Besöket är även ett tillfälle att ta del av den mångfald av verksamhet som sker inom Sveriges strategiska innovationspartnerskap med Tyskland. Det utvidgades i maj 2024 till att omfatta även områdena säkerhet, försvar och rymd.

Efter mötet med utrikesminister Wadephul hålls en gemensam pressträff.

Tid: Tisdag 16 september kl 11.15.

Presskonferensen sänds på Auswärtiges Amts Youtubekanal:
[https://www.youtube.com/@AuswaertigesAmtDE/streams - extern webbplats,](https://www.youtube.com/@AuswaertigesAmtDE/streams "https://www.youtube.com/@AuswaertigesAmtDE/streams")
