# Gunnar Strömmer deltar vid invigningen av den första svensk-norska polisstationen

Den gemensamma polisstationen är placerad på ett strategiskt läge mellan Oslo, Karlstad och Stockholm. I området sker omfattande handel och transporter över landgränsen både på väg och järnväg, samt såväl arbetspendling som gränshandel.

Polisstationen ska bidra till ett stärkt samarbete mot den gränsöverskridande brottsligheten. En gemensam polisstation har därför en stor nationell, regional och lokal betydelse för båda länderna. Det finns i dag ingen liknande polisstation i Sverige, detta är den första i sitt slag.

Den officiella invigningen av polisstationen hålls i dag, den 10 september klockan 12.00, med musik och tal av inbjudna representanter från Norge och Sverige.

I samband med besöket finns tid avsatt för media. För intervjuförfrågningar, kontakta pressekreterare.​
