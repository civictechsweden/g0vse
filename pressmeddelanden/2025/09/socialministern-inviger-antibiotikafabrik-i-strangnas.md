# Socialministern inviger antibiotikafabrik i Strängnäs

I juni meddelade socialministern och Carl-Oskar Bohlin, minister för civilt försvar, att det statligt ägda bolaget Apotek Produktion & Laboratorier AB (APL) ska förvärva en fabrik för tillverkning av antibiotika. Förvärvet markerar ett viktigt steg i regeringens arbete med att säkerställa tillgången av livsviktiga läkemedel vid krissituationer.

– Att säkra tillgången till antibiotika är en fråga om liv och hälsa. Den här fabriken är ett konkret exempel på hur vi stärker Sveriges beredskap och tillgången till livsviktiga läkemedel, säger socialminister Jakob Forssmed.

Under invigningen finns möjlighet för media att närvara. För intervjuförfrågningar och mer information, kontakta pressekreterare Simon Hoff.
