# Stärkt investeringsstöd till lantbrukare i norra Sverige

Regeringen har därför beslutat att ge Jordbruksverket i uppdrag att överlämna en begäran till EU-kommissionen om ändringar av Sveriges strategiska plan för den gemensamma jordbrukspolitiken.

Ändringarna innebär dels att andelen som mottagaren får i stöd höjs från 30 till 40 procent av de stödberättigade kostnaderna, dels att takbeloppet höjs från 3,5 till 4,7 miljoner kronor. Stödet kan användas bland annat för att investera i stallar.

– Regeringen vill öka produktionen av svensk mat. Norra Sverige har särskilda utmaningar samtidigt som det finns utvecklingspotential att tillvarata. Med den här åtgärden vill vi underlätta för lantbrukare i norra Sverige att göra investeringar i sina företag. Det är viktigt bland annat för beredskapen, säger landsbygdsminister Peter Kullgren.

Medlemsstaterna har möjlighet att göra ändringar av de nationella strategiska planerna. För att bli gällande ska ändringarna först godkännas av EU-kommissionen.

Planen är att de nya villkoren ska träda i kraft den 1 januari 2026.
