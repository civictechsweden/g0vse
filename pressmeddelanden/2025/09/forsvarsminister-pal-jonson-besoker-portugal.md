# Försvarsminister Pål Jonson besöker Portugal

I fokus för försvarsministrarnas samtal står frågor om regional säkerhet, fortsatt stöd till Ukraina, aktuella frågor inom EU och Nato samt materielsamarbete mellan Sverige och Portugal.

Därtill kommer Pål Jonson att besöka övningen Robotic Experimental and Prototyping Maritime Unmanned Systems (REPMUS) i Troia och flygbasen Beja.

Besöket markerar ett viktigt steg i att fördjupa Sverige och Portugals samarbete inom det försvarspolitiska området.
