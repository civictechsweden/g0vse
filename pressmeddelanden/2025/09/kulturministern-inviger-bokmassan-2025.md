# Kulturministern inviger Bokmässan 2025

– Bokmässan har kommit att betyda mycket för mig, både som kulturminister och som litteraturälskande medborgare. Jag är glad att få vara på plats i år igen och inviga denna samlingspunkt där litteratur, idéer och samhällsdebatt möts, säger kulturminister Parisa Liljestrand.

Kulturministern deltar i flera programpunkter, bland annat i ett samtal om 250 år av judiskt liv i Sverige och i ett samtal om hur hot, hat och trakasserier begränsar konstnärers yttrandefrihet i nordiska länder. Hon medverkar även i ett panelsamtal tillsammans med Finlands undervisningsminister Anders Adlercreutz om läsförmågan i Sverige och Finland – och om hur länderna kan samarbeta och lära av varandra för att öka läsningen och läsförmågan.
