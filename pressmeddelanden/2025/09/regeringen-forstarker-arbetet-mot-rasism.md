# Regeringen förstärker arbetet mot rasism

- Rasism är inte bara ett angrepp på den enskilda människan – det är ett hot mot hela vår demokrati. Vi kan aldrig acceptera att människors rättigheter och livschanser begränsas av fördomar och diskriminering. Därför tar vi nu ett långsiktigt grepp om arbetet mot rasism. Det kräver uthållighet, kontinuitet och politisk vilja – och det är precis vad vi levererar, säger jämställdhetsminister Nina Larsson.

Regeringen föreslår i budgetpropositionen för 2026 att öka anslaget med 10 miljoner kronor per år 2027–2029 för arbetet inom ramen för handlingsplanen mot rasism och hatbrott.

Den nya satsningen innebär ett tillskott av resurser som möjliggör fortsatt långsiktigt arbete inom ramen för handlingsplanen under 2026, samtidigt som den nuvarande medelsnivån bibehålls för kommande budgetår.
