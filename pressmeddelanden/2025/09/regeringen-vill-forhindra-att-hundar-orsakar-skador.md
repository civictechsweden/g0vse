# Regeringen vill förhindra att hundar orsakar skador

– Den som inte klarar av att kontrollera sin hund ska heller inte ha hund. Därför ger vi nu myndigheterna fler verktyg för att bättre förebygga och förhindra att hundar orsakar skador, säger landsbygdsminister Peter Kullgren.

Genom förslagen utökar vi nu länsstyrelsernas befogenheter. Länsstyrelserna ges rätt att få tillträde till områden, bostäder och andra utrymmen för att göra kontroller. Länsstyrelserna kommer också i högre utsträckning än i dag kunna omhänderta hundar som riskerar att orsaka skador.

Lagförslagen föreslås träda i kraft den 1 april 2026.
