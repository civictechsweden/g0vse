# Krav på hållbarhetsrapportering skjuts upp för vissa företag

Bakgrunden är att EU:s nya direktiv om företagens hållbarhetsrapportering (CSRD) började gälla i Sverige i juli 2024. Reglerna omfattar fler företag än tidigare och ställer även högre krav på innehållet i rapporterna. I april 2025 beslutade EU att vissa företag ska få mer tid på sig innan kraven på hållbarhetsrapportering börjar gälla. Regeringen föreslår i propositionen hur direktivet ska genomföras i svensk rätt.

Detta ska göra reglerna mer praktiskt genomförbara för företagen och på så sätt minska deras administration. Företagen får också rättslig klarhet i vilka krav som gäller under förhandlingarna. Förslaget ligger i linje med regeringens arbete för att stärka konkurrenskraften och förenkla regelverken för svenska företag.

Förslaget påverkar bland annat stora företag som har färre än 500 anställda, eller som har fler än 500 anställda men inte är börsnoterade samt små och medelstora börsnoterade företag. Det finns ingenting som hindrar företag från att frivilligt hållbarhetsrapportera under den uppskjutna perioden.

Lagändringarna föreslås träda i kraft den 31 december 2025.
