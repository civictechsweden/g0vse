# Sverige anpassar biståndet till Syrien för att stödja återuppbyggnad och återvändande

– Assadregimens fall innebär nya möjligheter att stödja en demokratisk utveckling, uppbyggnad av offentliga institutioner och ekonomisk återhämtning. Regeringen ändrar nu biståndet till Syrien för att stödja återuppbyggnaden och öka möjligheterna till återvändande. Det syriska folket förtjänar fred, demokrati och möjligheten att återvända och bygga upp sitt land, säger bistånds- och utrikeshandelsminister Benjamin Dousa.

Även om den brutala Assadregimen fallit står Syrien fortfarande inför enorma utmaningar. Två tredjedelar av landets befolkning behöver humanitärt stöd och 90 procent lever under fattigdomsstrecket. Hälften av befolkningen, närmare 14 miljoner människor, befinner sig på flykt i eller utanför Syrien. Stöd till civilsamhället, kvinnorättsorganisationer och oberoende media kompletteras nu med möjligheten att bidra till att stärka offentliga institutioner och myndigheter i Syrien.
