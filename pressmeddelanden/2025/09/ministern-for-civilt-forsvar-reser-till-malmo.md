# Ministern för civilt försvar reser till Malmö

Carl-Oskar Bohlin kommer att hålla ett tal på konferensen som arrangeras av Totalförsvarets forskningsinstitut (FOI). I talet ska ministern för civilt försvar bland annat prata om Sveriges totalförsvar och CBRNe-beredskap.

Symposiet som pågår den 30 september till 2 oktober samlar forskare och experter inom CBRNe från både privat och offentlig sektor för att diskutera den senaste utvecklingen inom området, med fokus på innovation, upptäckt, motståndskraft och ledning.

Vid intresse för intervjuer med ministern, vänligen kontakta pressekreterare.
