# 704 nya platser i Kriminalvården

Kriminalvården har begärt regeringens medgivande att få ingå hyresavtal för en ny anstalt i Kalmar. Regeringen har nu godkänt detta.

Avtalet omfattar 240 bostadsrum, som vid full kapacitet motsvarar upp till 432 platser. Tillträde beräknas ske i juni 2029 och verksamheten kan starta senast januari 2030. Hyresavtalet löper över 25 år.

Regeringen har även godkänt hyresavtal för att i Kalmar etablera ett nytt häkte och lokaler för transportavdelningen. Avtalet om det nya häktet omfattar 60 bostadsrum, som vid full kapacitet motsvarar upp till 72 platser. Tillträdet beräknas ske tidigast i september 2027 och senast september 2028. Hyresavtalet löper över 25 år.

Regeringen har också godkänt hyresavtal som innebär en utökning av anstalten Kristianstad Vä. Avtalet omfattar 100 bostadsrum, vilket vid full kapacitet motsvarar upp till 200 platser. Tillträdet beräknas ske sommaren 2026. Hyresavtalet löper över 25 år.

Regeringen har också beslutat om hyresavtal för fyra nya sysselsättningsbyggnader på anstalten Skenäs samt kompletterande lokaler på anstalten Skogome

Sammantaget innebär dagens beslut 704 nya platser i Kriminalvården.

Sedan regeringen tillträdde har därmed beslut fattats om hyresavtal som innebär drygt 3 700 nya platser i Kriminalvården. Platserna motsvarar fem Kumlaanstalter.
