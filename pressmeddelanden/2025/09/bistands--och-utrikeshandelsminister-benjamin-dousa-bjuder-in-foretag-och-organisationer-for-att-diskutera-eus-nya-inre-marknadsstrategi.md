# Bistånds- och utrikeshandelsminister Benjamin Dousa bjuder in företag och organisationer för att diskutera EU:s nya inre marknadsstrategi

– För att möta det turbulenta världsläget måste EU göra sin hemläxa på hemmaplan. Om vi tog bort alla handelshinder på den inre marknaden skulle det kunna stärka EU:s ekonomi med över 700 miljarder Euro eller nästa 5 procent av BNP. Det är därför avgörande att vi tar krafttag för att göra det enklare för våra företag att handla på den inre marknaden. Jag ser fram emot att ta del av näringslivets synpunkter på hur vi fortsatt ska främja svenska intressen, tillväxt och global konkurrenskraft, säger bistånds- och utrikeshandelsminister Benjamin Dousa.

Den inre marknaden är avgörande för svensk ekonomi och har lagt grunden för både EU:s och Sveriges tillväxt och konkurrenskraft. Sveriges handel med EU utgör nästan 70 procent av Sveriges totala export och närmare 80 procent av importen.

EU-kommissionen presenterade den 21 maj 2025 en ny strategi för den inre marknaden. Strategin innehåller ett femtiotal förslag för att göra det enklare för företag att handla på den inre marknaden med fokus på att ta bort hinder, förenkla och stimulera jobb och tillväxt.

Med anledning av den nya strategin bjuder utrikeshandelsminister Benjamin Dousa in till en dialogform med företag, branschorganisationer och myndigheter för att utbyta erfarenheter och inhämta synpunkter på inre marknadsstrategin.
