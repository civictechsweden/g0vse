# Utredning föreslår ett statligt testamentsregister och stärkt skydd för efterlevande sambor

Ärvdabalken är från 1959 och regleringen har inte ändrats i någon större omfattning på över 30 år. Samhället har förändrats sedan regelverket tillkom, till exempel lever många oftare och längre i samboskap och digitaliseringen har skapat nya möjligheter. Regeringen har därför låtit göra en översyn av ärvdabalken för att se till att reglerna är moderna, tydliga och fungerar i praktiken.

Utredningen föreslår bland annat:

* Ett frivilligt testamentsregister i offentlig regi, som ska förvaltas av Skatteverket.
* Möjlighet att skriva testamenten digitalt via en säker statlig tjänst.
* Stärkt skydd för efterlevande sambor.
* Fler sätt att skriva nödtestamenten, till exempel via sms eller ljudinspelning.
* Begränsningar i arvsrätten för bröstarvingar som dömts för allvarliga brott mot arvlåtaren.

Utredningen föreslår att lagändringarna ska träda i kraft den 1 januari 2027.

Utredningen bygger på en överenskommelse mellan Sverigedemokraterna, Moderaterna, Kristdemokraterna och Liberalerna.
