# Ny särskild utredare för utredningen om en reform av den statliga barn- och ungdomsvården

Stefan Holgersson, f.d. kammarrättspresident, har förordnats som särskild utredare för utredningen om en reform av den statliga barn- och ungdomsvården – för en trygg och kvalitativ vård (S 2024:01). Samtidigt entledigas Lise Tamm på egen begäran från uppdraget med verkan från och med den 11 september 2025.

Stefan Holgersson har en bakgrund som bland annat kammarrättspresident i Kammarrätten i Stockholm, lagman i Förvaltningsrätten i Stockholm och departementsråd i Finansdepartementet. Han har en lång och gedigen erfarenhet av arbete som utredare i flera statliga utredningar, bland annat från utredningen om HVB för barn och unga (S 2024:03) och utredningen om förbättrade möjligheter att utbyta information med brottsbekämpande myndigheter (Ju 2022:03).
