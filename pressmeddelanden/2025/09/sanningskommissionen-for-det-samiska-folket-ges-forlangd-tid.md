# Sanningskommissionen för det samiska folket ges förlängd tid

– Med beslutet om förlängning ges Sanningskommissionen bättre förutsättningar att slutföra sitt viktiga arbete, säger kulturminister Parisa Liljestrand.

Regeringen beslutade den 3 november 2021 att den politik som förts gentemot samerna i ett historiskt perspektiv och dess konsekvenser för det samiska folket (dir. 2021:103) skulle kartläggas. Uppdraget skulle slutredovisas senast den 1 december 2025 men Sanningskommissionen har begärt förlängd utredningstid. Regeringen har nu beslutat att förlänga utredningstiden till den 1 oktober 2026.
