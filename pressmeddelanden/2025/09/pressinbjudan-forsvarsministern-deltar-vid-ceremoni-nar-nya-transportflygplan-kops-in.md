# Pressinbjudan: Försvarsministern deltar vid ceremoni när nya transportflygplan köps in

Sverige kommer den 6 oktober att bli en del av det upphandlingskontrakt som Nederländerna har med Embraer om leverans av transportflygplan av typen C-390. En signeringsceremoni mellan Embraer och Nederländerna anordnas på Upplands flygflottilj där försvarsminister Pål Jonson deltar och håller ett anförande. Även representanter från Brasilien samt Österrike, som också utgör en part i upphandlingen, kommer att finnas på plats.

Media är välkomna att närvara vid signeringsceremonin. I anslutning kommer det även att finnas möjlighet till intervjuer. Se presskontakt för försvarsminister Pål Jonson nedan.
