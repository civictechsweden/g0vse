# Breddad finansiering av kulturen i fokus när Parisa Liljestrand besöker Göteborg

–  En av regeringens viktigaste kulturpolitiska prioriteringar är att bredda kultursektorns finansiering.  Det ökar kulturens frihet och oberoende, och möjliggör samtidigt för mer kultur och en större mångfald av kulturuttryck. Jag ser därför fram emot att få diskutera dessa viktiga frågor närmre under besöket i Göteborg, säger Parisa Liljestrand.

Till evenemanget om breddad finansiering av kulturområdet är representanter för kulturlivet och näringslivet inbjudna.

Under vistelsen i Göteborg kommer Parisa Liljestrand även att besöka Göteborgs konstmuseum. Göteborgs konstmuseum är det tredje största konstmuseet i Sverige sett till antal verk i samlingen. Samlingen omfattar både äldre och modern nutida konst. Utställningarna inkluderar en blandning av äldre och samtida konst, liksom nordisk och internationell konst.
