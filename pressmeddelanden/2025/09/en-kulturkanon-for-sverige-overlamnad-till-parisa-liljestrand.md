# En kulturkanon för Sverige överlämnad till Parisa Liljestrand

- En svensk kulturkanon ska vara ett levande och användbart verktyg för bildning, gemenskap och inkludering som gör svensk kultur tillgänglig för fler. Från regeringens sida vill vi rikta ett stort tack till kanonkommittén och expertgrupperna för deras arbete. Jag ser nu fram emot att fördjupa mig i betänkandet, säger Parisa Liljestrand.

## Utredningens uppdrag

Regeringen tillsatte i december 2023 en kommitté med uppdrag att ta fram en svensk kulturkanon med syftet att göra svensk kultur tillgänglig för fler. Arbetet med att välja ut vilka verk som ska ingå i en svensk kulturkanon har bedrivits i fristående expertgrupper med kompetens inom respektive område. Kommittén har fastställt kriterier för valet av verk och utsett expertgrupperna. Utgångspunkten är att principen om armlängds avstånd ska råda.

Själva listan av verk blir inte föremål för remittering eller politisk behandling. Kommittén har också haft i uppdrag att föreslå hur en svensk kulturkanon kan tillgängliggöras brett och hållas relevant över tid. Dessa förslag ska regeringen nu ta ställning till.

Till ordförande i kommittén utsåg regeringen professorn och historikern Lars Trägårdh. I februari 2025 utsåg kommittén expertgrupper med uppgift att självständigt avgöra vilka verk som ska ingå i Sveriges kulturkanon.

Följande personer har ingått i expertgrupperna:

* Professorn Hans-Gunnar Axberger
* Docenten Katarina Barrling
* Professorn Daniel Waldenström
* Författaren Henrik Berggren
* Professorn Bengt Kristensson Uggla
* Ämbetsmannen Inga-Britt Ahlenius
* Professorn Svante Nordin
* Professorn och författaren Torsten Pettersson
* Professorn Mattias Lundberg
* Docenten och överintendenten/musei-chefen Karin Sidén
* Skribenten och tidigare förläggaren Björn Linnell
* Professorn Karin Helander

Karin Sidén och Daniel Waldenström utsågs till företrädare för expertgrupperna.
