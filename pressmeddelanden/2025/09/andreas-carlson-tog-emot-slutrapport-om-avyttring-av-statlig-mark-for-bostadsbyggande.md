# Andreas Carlson tog emot slutrapport om avyttring av statlig mark för bostadsbyggande

– Ett av hindren för ökad byggtakt är brist på byggbar mark. Detta försvårar för nya aktörer att komma in på marknaden. I de fall en kommun har mark i strategiska lägen, har kommunen stor möjlighet att påverka byggtakten men kommunen kan inte själv, trots sitt planmonopol, åstadkomma fler bostäder på mark som kommunen inte råder över. En samordnare har därför haft i uppdrag att verka för avyttring av statlig mark för bostadsbyggande på statens fastigheter. Jag kommer nu att analysera samordnarens slutrapport och slutsatser från arbetet, säger infrastruktur- och bostadsminister Andreas Carlson.

I mars 2024 utnämndes Ingrid Eiken till samordnare med uppdrag att verka för att genom avyttring av statlig mark få till stånd bostadsbyggande på statens fastigheter. I uppdraget ingick att dels undersöka möjligheterna till avyttring av statlig mark runt om i landet, dels undersöka kommuners behov av sådan mark för sin bostadsförsörjning.

Samordnaren har tidigare lämnat en delredovisning och nu även slutredovisat uppdraget.
