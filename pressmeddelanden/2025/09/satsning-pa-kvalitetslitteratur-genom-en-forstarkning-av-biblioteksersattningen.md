# Satsning på kvalitetslitteratur genom en förstärkning av biblioteksersättningen

– Regeringen har idag godkänt ett avtal som stärker de ekonomiska villkoren för författare och litterära upphovsmän. Höjningen av biblioteksersättningen stärker tillgången till kvalitetslitteratur i Sverige och bidrar till att upphovspersonerna får rimligt betalt för sitt arbete, säger kulturminister Parisa Liljestrand.

### Bakgrund

Biblioteksersättningen betalas årligen ut av staten till Sveriges författarfond för att författares, översättare, illustratörers och fotografers verk får lånas ut gratis på bibliotek. Regeringen har en överenskommelse med Sveriges Författarförbund, Svenska Tecknare och Svenska Fotografers Förbund om att man ska förhandla om biblioteksersättningens grundbelopp. Från och med år 2015 avser förhandlingarna om biblioteksersättningen två år i taget.
