# Statsministern till Köpenhamn för internationellt toppmöte och informellt möte i Europeiska rådet

Onsdag den 1 oktober möts EU:s stats- och regeringschefer för ett informellt möte i Europeiska rådet i Köpenhamn. Det danska ordförandeskapet i EU:s ministerråd står värd och på dagordningen står Ukraina och säkerhet och försvar.

I anslutning till mötet deltar statsministern också i European Political Community (EPC), ett forum för europeiska stats- och regeringschefer som främjar politisk dialog och samarbete. Denna gång står europeisk säkerhet i fokus. I anslutning till mötet deltar statsministern även i rundabordssamtal och bilaterala möten.
