# Försvarsministern tog emot Brasiliens flygvapenchef

Under mötet bekräftade försvarsminister Pål Jonson och flygvapenchefen Marcelo Kanitz Damasceno det fortsatta engagemanget för ett fördjupat och breddat strategiskt försvarssamarbete mellan Sverige och Brasilien.

−Det strategiska samarbetet mellan Sverige och Brasilien är viktigt för båda våra länder, inte minst genom Sveriges köp av transportflygplan och tillverkningen av Gripen-plan på plats i Brasilien, säger försvarsminister Pål Jonson.

Det svensk-brasilianska samarbetet kring stridsflygplanet Gripen har utvecklas starkt, vilket ministern och flygvapenchefen konstaterade under sitt möte i Stockholm. Hittills har tio Gripen stridsflygplan levererats till Brasilien. Produktion av Gripen pågår också vid den brasilianska flygplanstillverkaren Embraers anläggning i Gavião Peixoto.

Under mötet uppmärksammades Sveriges kommande köp av fyra C-390 Millennium transportflygplan från Embraer, som på sikt ska ersätta Försvarsmaktens nuvarande transportflyg.
