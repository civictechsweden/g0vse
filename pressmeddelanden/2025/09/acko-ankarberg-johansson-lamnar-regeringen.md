# Acko Ankarberg Johansson lämnar regeringen

– Under min tid som sjukvårdsminister har arbetet med att öka den statliga styrningen tagit steg framåt. Det är nödvändigt för att ge alla god vård på lika villkor i hela landet. Särskilt glad är jag att vi snart kan konstatera att risken för livmoderhalscancer har eliminerats genom den insats som gjorts med HPV-screening och vaccin. Ökad vårdkapacitet och utbyggd nära vård med primärvården som stabil bas är andra viktiga områden. Kompetensförsörjningen har fått starkare nationell koppling vilket är nödvändigt. Den nationella vårdförmedlingen är igång och bidrar till att korta vårdköer. Med ett år kvar till valet är det nu möjligt för någon annan att ta vid, säger Acko Ankarberg Johansson.

– Jag vill rikta ett stort tack till Acko Ankarberg Johansson för sina insatser och sitt viktiga arbete som statsråd under de senaste tre åren. Inte minst vad gäller sjukvårdens del i den civila beredskapen, den nationella cancerstrategin och det framgångsrika arbetet för att utrota livmoderhalscancer, säger statsminister Ulf Kristersson.

Regeringen återkommer i närtid om vem som efterträder Acko Ankarberg Johansson.
