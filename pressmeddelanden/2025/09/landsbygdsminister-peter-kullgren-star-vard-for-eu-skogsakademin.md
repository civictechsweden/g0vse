# Landsbygdsminister Peter Kullgren står värd för EU-skogsakademin

EU-skogsakademin pågår 17–19 september och inleds av landsbygdsminister Peter Kullgren tillsammans med Finlands jord- och skogsbruksminister Sari Essayah. Under dagarna kommer deltagarna bland annat att träffa svenska och finska forskare och företagare och ges möjlighet att diskutera skogens och den skogsbaserade bioekonomins roll i att bygga ett konkurrenskraftigt, cirkulärt och klimatneutralt Europa.

Dagarna arrangeras, på regeringens uppdrag, av Skogsstyrelsen i samarbete med Finska Forstföreningen.
