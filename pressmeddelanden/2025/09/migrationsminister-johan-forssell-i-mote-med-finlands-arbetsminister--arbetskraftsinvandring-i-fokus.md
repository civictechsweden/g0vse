# Migrationsminister Johan Forssell i möte med Finlands arbetsminister – arbetskraftsinvandring i fokus

Under mötet lyfte migrationsministern Sveriges pågående reformer för att förbättra mottagandet av internationell kompetens, bland annat kortare handläggningstider för arbetstillstånd och satsningen Work in Sweden.

– Sverige ska vara ett förstahandsval för internationella talanger. Genom att utbyta erfarenheter med Finland och andra länder kan vi flytta fram positionerna och skapa ett mer effektivt system, säger migrationsminister Johan Forssell.

Mötet knyter an till regeringens övergripande mål att minska missbruk av systemet, samtidigt som Sverige ska vara attraktivt för forskare, studenter och högkvalificerade arbetstagare. Regeringen har bland annat tagit emot en utredning om hur Sverige bättre kan ta emot utländska doktorander och forskare. Lagändringarna föreslås träda i kraft den 1 mars 2026.
