# Camilla Rosenberg ny direktör och chef för Fastighetsmäklarinspektionen

– Jag är glad att Camilla Rosenberg tackat ja till uppdraget som direktör för Fastighetsmäklarinspektionen. Camillas erfarenhet särskilt från Spelinspektionen och deras arbete med att motverka penningtvätt kommer att vara av stort värde för FMI och jag ser fram emot vårt kommande samarbete, säger civilminister Erik Slottner.

Camilla Rosenberg har lång erfarenhet från chefstjänster i flera statliga myndigheter, med bland annat fokus på tillsynsverksamhet och arbete mot penningtvätt. Sedan 2017 har hon varit generaldirektör för Spelinspektionen (tidigare Lotteriinspektionen).
