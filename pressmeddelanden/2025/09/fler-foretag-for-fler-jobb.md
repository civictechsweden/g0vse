# Fler företag för fler jobb

Sverige befinner sig i en utdragen lågkonjunktur. Sveriges alla företagare är nyckeln för att bryta lågkonjunkturen – de skapar jobb, nya innovationer och välstånd. Därför lägger samarbetspartierna fram ett företagarpaket i budgeten som sänker kostnaderna att anställa unga, sänker skatten för fåmansföretag och minskar kostnaderna att driva företag.

Företagarpaketet innehåller följande förslag:

1. Tillfälligt sänkta arbetsgivaravgifter för unga mellan 18 och 23 år. Förslaget innebär att arbetsgivaravgifterna för en ung person minskar med en tredjedel, eller upp till 2 700 kronor per månad och per ung anställd. Förslaget föreslås träda i kraft 1 april 2026 och gäller till och med 30 september 2027.
2. Stora förenklingar och förbättringar av 3:12-regelverket. Förslagen innebär att över 60 000 företagare får sänkt skatt och att den administrativa bördan minskar med en tredjedel. Förslagen föreslås träda i kraft från och med 1 januari 2026.
3. Satsningar på regelförenklingar, lägre administrativa kostnader och kortare tillståndsprocesser.

Förslaget bygger på en överenskommelse mellan regeringen och Sverigedemokraterna.

| **Fler företag för fler jobb (mnkr)** | | | | |
| --- | --- | --- | --- | --- |
|  | **2025** | **2026** | **2027** | **2028** |
| **Tillfälligt nedsatta arbetsgivaravgifter för unga** |  | 6050 | 5590 | 0 |
| **Förbättrade och förenklade 3:12-regler** |  | 1010 | 1000 | 980 |
| **Elektronisk godstransportinformation** | 10,5 | 14,7 | 15,6 | 20,3 |
| **Enklare företagande** |  | 5 | 9 | 9 |
| **Långsiktig förvaltning verksamt.se** |  | 9,2 | 9,2 | 9,2 |
| **Branschanpassad guidning till tillstånd** |  | 10 | 7 | 5 |
| **Publicera förväntade handläggningstider** |  | 2 |  |  |
| **Förenklad miljörapportering och effektiva tilläggstjänster** |  | 9 | 11 | 20 |
| **Effektivare service till företag genom digitaliserad tillsynsvägledning och industriomläggning** |  | 10 | 15 | 15 |
| **Stärkt hantering av immateriella tillgångar (PRV)** |  | 2 | 2 | 2 |
| **Vägledning om upphovsrättsfrågor med koppling till forskning och innovation (PRV\*)** |  | 3 | 3 | 3 |
| **Vägledning om immateriella tillgångar med koppling till forskning och innovation (Vinnova\*\*)** |  | 7 | 7 | 7 |
| **Regelförenkling och snabbare tillståndsprocesser relaterat till EU-rättsakter (TVV\*\*\*)** |  | 18,5 | 18,5 | 24,5 |
| **Regelförenkling och snabbare tillståndsprocesser relaterat till EU-rättsakter (NVV\*\*\*\*)** |  | 5 | 5 | 5 |
| **Regelförenkling och snabbare tillståndsprocesser relaterat till EU-rättsakter (Vinnova\*\*)** |  | 7 | 7 | 7 |
| **Regelförenkling och snabbare tillståndsprocesser relaterat till EU-rättsakter (SGU\*\*\*\*\*)** |  |  |  | 19 |
| **Regelförenkling och snabbare tillståndsprocesser relaterat till EU-rättsakter (Länsstyrelserna)** |  |  |  | 19 |
| **Digital identitetsplånbok** |  | 24 | 32 | 34 |

\*Patent- och registreringsverket; \*\*Verket för innovationssystem; \*\*\*Tillväxtverket; \*\*\*\*Naturvårdsverket; \*\*\*\*\*Sveriges geologiska undersökning
