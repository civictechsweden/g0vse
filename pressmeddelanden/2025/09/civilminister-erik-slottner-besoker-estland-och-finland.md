# Civilminister Erik Slottner besöker Estland och Finland

Resan inleds i Estland den 22–23 september där civilministern kommer att träffa Estlands justitie- och digitaliseringsminister Liisa-Ly Pakosta, utbildningsminister Kristina Kallas, samt representanter för estniska organisationer för att diskutera frågor om digitalisering och AI.

Resan avslutas i Finland den 24 september, där civilministern deltar i ett nordiskt kommunministermöte för att diskutera kommunal ekonomi och aktuella frågor i kommunerna.

I samband med delar av resan finns möjlighet för media att delta. För mer information kontakta Erika Svanström, se presskontakt.
