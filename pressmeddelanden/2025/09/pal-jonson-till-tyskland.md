# Pål Jonson till Tyskland

Resan inleds i Rostock, där Jonson ska besöka ledningsstaben för Natos marina enheter i Östersjöregionen, CTF Baltic. Han kommer även att träffa de svenska officerarna som är utsända till CTF Baltic.

Därefter reser Jonson vidare till Berlin där han bland annat kommer att hålla tal på Konrad Adenauer Stiftung och besöka den tyska förbundsdagen. Den 23 september avslutas med ett bilateralt möte mellan Jonson och Tysklands försvarsminister Boris Pistorius. I anslutning till mötet planeras en pressträff, för mer information se presskontakt nedan.
