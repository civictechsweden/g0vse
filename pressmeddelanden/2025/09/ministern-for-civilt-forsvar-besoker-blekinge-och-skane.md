# Ministern för civilt försvar besöker Blekinge och Skåne

Carl-Oskar Bohlin inleder den tre dagar långa resan i Karlskrona, där han bland annat kommer besöka Räddningstjänsten Östra Blekinge, Kustbevakningen, Saab Kockums och Marinbasen. Hos Kustbevakningen kommer statsrådet bland annat ta del av myndighetens aspirantutbildning samt av den dykutbildning som genomförs i samarbete med Försvarsmakten.

På onsdagen reser Carl-Oskar Bohlin till Ystad där han bland annat ska hålla ett anförande på den samhällspolitiska konferensen Ystad Summit. Därefter kommer han att besöka Sydöstra Skånes Räddningstjänstförbund, följt av ett besök hos SES Protection som tillverkar skyddsutrustning för civilt och militärt bruk.

Media är välkomna att ansluta under delar av programmet och i mån av plats. Vänligen se presskontakt vid intresse.
