# Mikael Sandström blir ny generaldirektör för Svenska ESF-rådet

Mikael Sandström har en lång erfarenhet från politiskt beslutsfattande och offentlig förvaltning, såväl nationellt som på EU-nivå, bland annat som statssekreterare vid Statsrådsberedningen. Han är ekonomie doktor i nationalekonomi och har även varit chefsekonom på TCO.

– Jag är glad att Mikael Sandström tackat ja till uppdraget som generaldirektör för Svenska ESF-rådet. Myndigheten har en central roll i att stärka människors möjligheter till arbete och utbildning och främja en inkluderande arbetsmarknad. Jag övertygad om att Mikael Sandström kommer leda verksamheten framåt på bästa sätt, säger arbetsmarknadsminister Johan Britz.

Svenska ESF-rådet ansvarar för det nationella programmet för Europeiska socialfonden+. Programmet omfattar bland annat insatser för arbetslösa och kompetensutveckling för sysselsatta.

– Jag vill också rikta ett stort tack till nuvarande generaldirektör Håkan Forsberg för hans insatser under många år. Hans engagemang och kompetens har varit av stor betydelse för myndighetens utveckling, avslutar Johan Britz.
