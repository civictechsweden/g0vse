# Nya ledamöter i Styrelsen för internationellt utvecklingssamarbete (Sida)

– Jag är mycket glad att Martina Björkman Nyqvist har tackat ja till uppdraget som ledamot i Sidas styrelse. Martina har en gedigen erfarenhet inom empirisk forskning och randomiserade kontrollerade studier vilket kommer komma väl till användning inom myndigheten, säger bistånds- och utrikeshandelsminister Benjamin Dousa.

Martina Björkman Nyqvist innehar stiftelsen Carl Bennet & Marianne och Marcus Wallenberg professur i nationalekonomi vid Handelshögskolan i Stockholm och vd för hållbarhetscentret Misum (Mistra Center for Sustainability Center). Martina forskar om sociala hållbarhetsfrågor i låginkomstländer. Hennes forskning fokuserar på att generera evidensbaserade insikter för att förbättra biståndsprojekt och policyer genom randomiserade kontrollerade studier (RCT:er) i Afrika och Indien.

– Martin Ängeby har mycket värdefull erfarenhet av internationellt bistånd. Han har även lång erfarenhet av arbete med demokrati och mänskliga rättigheter, bland annat i Ukraina. Jag är mycket glad att Martin har tackat ja till uppdraget, säger bistånds- och utrikeshandelsminister Benjamin Dousa.

Martin Ängeby är senior analytiker vid Hybrid CoE – det Europeiska kompetenscentret mot hybrida hot. Tidigare har Martin bland annat varit Landsdirektör på National Democratic Institute (NDI) i Moldavien. Han har även varit generalsekreterare för Liberal Center (SILC) och arbetat på International IDEA.

Uppdraget som ledamot gäller till den 30 juni 2028.
