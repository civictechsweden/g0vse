# SiS generaldirektör får förlängt förordnande

Det nuvarande förordnandet löper ut den 31 augusti. Genom det nya förordnandet fortsätter Elisabet Åbjörnsson Hollmarks uppdrag till den 2 mars 2026.

Förlängningen görs mot bakgrund av regeringens arbete med att reformera den statliga barn- och ungdomsvården. En förlängning av Elisabet Åbjörnsson Hollmark förordnande bidrar till stabilitet i det påbörjade förändringsarbetet på SiS.

Regeringen kommer inom kort påbörja en rekryteringsprocess för att tillsätta en ny generaldirektör när Elisabet Åbjörnsson Hollmarks nya förordnande löper ut.
