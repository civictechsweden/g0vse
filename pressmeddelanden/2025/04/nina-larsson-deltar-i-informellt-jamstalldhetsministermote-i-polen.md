# Nina Larsson deltar i informellt jämställdhetsministermöte i Polen

Ministrarna kommer att diskutera frågor inom området jämställdhet i ett modernt digitalt samhälle, med särskilt fokus på hur artificiell intelligens påverkar fördomar och stereotyper. Ministrarna kommer även att diskutera hur EU kan se till att lagstiftning och policyåtgärder säkerställer ett heltäckande skydd mot alla former av diskriminering.

Under mötet kommer även en rapport om desinformation och motverkande av stereotyper inom romska samhället att presenteras.

Under resan till Warszawa besöker Nina Larsson även den svenska ambassaden där hon bland annat träffar Lambdaorganisationen och Kampanj mot homofobi.
