# Medietillfällen när Näringslivsrådet besöker Finland tillsammans med H.K.H. Kronprinsessan Victoria

Den svenska delegationen leds av minister för civilt försvar Carl-Oskar Bohlin. Regeringen representeras även av försvarsminister Pål Jonson och Daniel Liljeberg, statssekreterare hos landsbygdsminister Peter Kullgren. I det tvärsektoriella näringslivsrådet för totalförsvar och krisberedskap ingår även flera representanter från Sveriges myndigheter och från näringslivet.

Konferensen inleds på Hanaholmen den 23 april. Föranmälda journalister är välkomna att delta under inledningen av konferensen.

Fotografer kommer erbjudas två fototillfällen: ett vid kl. 07.55 och ytterligare ett därefter, när högnivådeltagarna har tagit plats i anvisad lokal.

Reportrar har möjlighet att delta under konferensens inledningsanföranden med start kl. 08.00. Platser ska vara intagna senast kl. 07.50. Inledningsanföranden kommer hållas av Finlands näringsminister Wille Rydman, Sveriges minister för civilt försvar och Sveriges försvarsminister samt Janne Känkänen, VD på Försörjningsberedskapscentralen, den finska myndigheten för att trygga samhällets funktionsförmåga vid störningar.

Under resten av dagen följer utbyte med finska motparter om erfarenheter kring försörjningsberedskap och privat-offentlig samverkan. Den svenska delegationen kommer även att göra ett studiebesök på Försörjningsberedskapscentralen, på engelska National Emergency Supply Agency (NESA).

Statsråd och statssekreterare är tillgängliga för enskilda intervjuer. För mer information, se kontaktuppgifter till pressekreterare.
