# Nya justitieråd i Högsta förvaltningsdomstolen

Johanna Mihaic är sedan 2021 rättschef på Socialdepartementet och sedan januari i år även tillförordnad expeditionschef på departementet. Dessförinnan arbetade hon på Finansdepartementet i knappt tio år, inledningsvis som rättssakkunnig och därefter som biträdande enhetschef och enhetschef. Hon har även varit expert och sakkunnig i flera statliga utredningar.

Johanna Mihaic tillträder som justitieråd den 1 september 2025.

Karin Attorps är sedan 2022 advokat, delägare och styrelseledamot i Advokatfirma DLA Piper Sweden. Dessförinnan har hon bland annat varit delägare i revisions- och rådgivningsföretaget EY och advokat och delägare i Mannheimer Swartling Advokatbyrå. Karin Attorps är även vice ordförande i Internationella Handelskammarens svenska kommitté för skatter.

Karin Attorps tillträder som justitieråd den 1 september 2025.
