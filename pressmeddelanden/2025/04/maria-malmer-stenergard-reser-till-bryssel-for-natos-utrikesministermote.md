# Maria Malmer Stenergard reser till Bryssel för Natos utrikesministermöte

– Europa måste ta ett större ansvar för vår gemensamma säkerhet. Sverige tar vårt ansvar, och har redan bara de senaste fyra åren dubblat våra satsningar på försvaret. Vi välkomnar diskussionen om ett höjt utgiftsmål i Nato, säger utrikesminister Maria Malmer Stenergard.

Ukrainas utrikesminister, Andrii Sybiha, kommer också att närvara under mötet för att ge en uppdatering om läget på marken och om behovet av ökat militärt stöd.

Vid mötet deltar också EU:s höga representant för utrikesfrågor Kaja Kallas och Australiens, Nya Zeelands, Sydkoreas och Japans utrikesministrar för samtal och en diskussion om fördjupat samarbete.
