# Utrikesminister Maria Malmer Stenergard besöker London

– Storbritannien är en av våra viktigaste partners och allierade. Genom vårt nära samarbete bidrar vi till att stärka säkerheten i Europa, stödja Ukraina och motverka Ryssland. Omvärldsutvecklingen kräver ett närmare samarbete kring säkerhet och försvar i Europa och där har Storbritannien en mycket viktig roll. Jag ser fram emot att diskutera hur vi kan fördjupa vårt samarbete ytterligare, säger utrikesminister Maria Malmer Stenergard.

Utrikesministern kommer också att träffa svenskar i London för att tala om relationerna mellan Sverige och Storbritannien.

Den 2 maj kommer utrikesministern tillsammans med kungaparet att delta vid UK-Sweden Life Science Symposium, högtidlighållandet av samförståndsavatalet om Life Sciences mellan Sverige och Storbritannien, som firar treårsjubileum.

Evenemanget samlar företrädare från akademi, myndigheter och industri för att reflektera över samarbetet hittills och utforska framtida möjligheter för innovationsutveckling och samarbete inom AI-tillämpning och kommersialisering av forskning. Media är välkomna till konferensen. Föranmälan krävs via matilda.nilsson.morris@gov.se
