# Parisa Liljestrand medverkar i Kulturskoledagarna

– Varje dag görs många värdefulla insatser inom kulturskolevärlden som sammantaget bidrar till att förverkliga barns och ungas rätt till kultur. Barn och unga är även ett prioriterat område i regeringens kulturpolitik, där vi bland annat under 2025 förstärker det statliga stödet till skapande skola, säger kulturminister Parisa Liljestrand.

I februari 2025 beslutade regeringen även om ett bidrag på 1 miljon kronor till Kulturskolerådet för ett pilotprojekt om Digital fjärr-och distansundervisning för unga. Projektet syftar till att kulturskolor kan bredda sitt utbud med digitala kurser så att fler unga (13–19 år) kan delta i kulturskolans verksamhet över hela Sverige.

Kulturskoledagarna arrangeras av Sveriges Kulturskoleråd.
