# Garanterad undervisningstid i gymnasieskolan ska kartläggas

Skolverket har haft i uppdrag att analysera om elever i grundskolan får den undervisningstid som de har rätt till enligt skollagen, och resultatet visar att elever inte alltid får det. På fyra av tio skolor ställdes undervisning in under en tvåveckorsperiod, bland annat på grund av att lärare var sjuka och att det var svårt att hitta vikarier, men även på grund av gemensamma aktiviteter som friluftsdagar.

Resultaten i övrigt visar bland annat att endast hälften av skolorna följer upp om den genomföra undervisningen motsvarar den minsta garanterade tiden, och att 25 procent av de tillfrågade rektorerna bedömer att det är en utmaning att lyckas ge eleverna den garanterade undervisningstiden.

– Svensk skola har aldrig råd att låta värdefull undervisningstid gå förlorad – särskilt inte mitt i en läskris. Elevers tid i klassrummet ska användas fullt ut för att ge varje ungdom bästa möjliga chans att utvecklas och nå kunskapsmålen. Därför behöver vi nu få en tydlig bild av hur det faktiskt ser ut – om eleverna verkligen får den undervisningstid de har rätt till, säger utbildningsminister Johan Pehrson.

Uppdraget ska redovisas senast den 13 mars 2026.
