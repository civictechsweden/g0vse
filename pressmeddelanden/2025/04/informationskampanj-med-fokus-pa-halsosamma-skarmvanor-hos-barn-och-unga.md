# Informationskampanj med fokus på hälsosamma skärmvanor hos barn och unga

– Vi ser stora risker med barns omfattande användning av sociala medier. Det riskerar att påverka både deras fysiska och psykiska hälsa negativt. För att ge föräldrar både kunskap och verktyg kring dessa frågor ser vi nu till att de rekommendationer om digital medieanvändning som nu finns blir kända för alla som berörs, säger socialminister Jakob Forssmed.

Digitala medier har blivit en stor del av många barns och ungas vardag och omfattande användning riskerar påverka deras fysiska och psykiska hälsan negativt. Folkhälsomyndigheten har därför tagit fram åldersanpassade rekommendationer för att hjälpa föräldrar och vårdnadshavare att navigera i den digitala världen.

För att genomföra informationsinsatsen har Folkhälsomyndigheten tilldelats 10 miljoner kronor, som ska användas under budgetåret 2025.

Folkhälsomyndigheten kommer att rikta informationsinsatsen till hushåll med barn och unga som omfattas av rekommendationerna. Målet är att sprida kunskap och vägledning för att skapa en balanserad och hälsosam användning av digitala medier. I arbetet med informationsinsatsen kommer Folkhälsomyndigheten fortsatt samarbeta med Mediemyndigheten.
