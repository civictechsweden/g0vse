# Statsministern besöker Kiruna och Gällivare

Rymden har en viktig och växande betydelse för många samhällsfunktioner och för det säkerhetspolitiska världsläget. I Kiruna besöker statsministern därför rymdbasen Esrange Space Center, som ägs och drivs av Swedish Space Corporation, SSC.

Därefter besöker statsministern Bolidens koppargruva, utanför Gällivare. Gruvan är en av Europas största koppargruvor. Metaller och mineraler är avgörande för Europas konkurrenskraft, tillväxt och försvar då de används i flera av tillverkningsprocesserna inom europeisk industri.

För mer information kontakta Sara E Persson, se presskontakt.
