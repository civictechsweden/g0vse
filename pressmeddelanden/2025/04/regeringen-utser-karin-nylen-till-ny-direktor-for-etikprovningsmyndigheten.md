# Regeringen utser Karin Nylén till ny direktör för Etikprövningsmyndigheten

- Jag är väldigt glad att Karin Nylén tackat ja till den här viktiga tjänsten. Med sin gedigna erfarenhet från flera olika myndigheter ser jag henne som väl lämpad för uppdraget. Jag ser fram emot vårt kommande samarbete, säger utbildningsminister Johan Pehrson.

Karin Nylén är jurist och kommer närmast från Nämnden för prövning av oredlighet i forskning där hon arbetar som kanslichef. Hon har även arbetat som stabschef och chefsjurist vid Myndigheten för vård- och omsorgsanalys där hon också var vikarierande generaldirektör under en kortare tid. Karin börjar sin anställning den 1 maj 2025.
