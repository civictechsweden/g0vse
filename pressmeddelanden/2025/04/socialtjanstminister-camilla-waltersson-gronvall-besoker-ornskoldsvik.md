# Socialtjänstminister Camilla Waltersson Grönvall besöker Örnsköldsvik

Ministern besöker Örnsköldsvik kommuns välfärdsförvaltning, som erbjuder främjande och stödjande insatser för personer i kommunen som behöver stöd och service, vård och omsorg.

Bland annat tar hon del av verksamheten på Gullstigens korttidshem. Hemmet tar emot barn och ungdomar med en funktionsnedsättning som omfattas av LSS. Socialtjänstminister Camilla Waltersson Grönvall gör också studiebesök på Fröja familjecentral. På kommunens familjecentral finns öppen förskola, en barnmorska och en barnhälsovårds (BHV)-sjuksköterska samt föräldrastödjare från socialtjänsten.

Ministern kommer också att besöka en kvinnojour i kommunen för att få en inblick i deras arbete och stöd till kvinnor i utsatta situationer.

Under besöket finns möjlighet för media att delta. För intervjuförfrågningar och mer information, vänligen kontakta pressekreterare Karl Opdal.
