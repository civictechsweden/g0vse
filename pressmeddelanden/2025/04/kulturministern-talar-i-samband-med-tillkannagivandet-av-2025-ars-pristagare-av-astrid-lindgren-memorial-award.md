# Kulturministern talar i samband med tillkännagivandet av 2025 års pristagare av Astrid Lindgren Memorial Award

– Välskrivna och engagerande berättelser är av stor betydelse för att väcka både barns intresse och fantasi. Astrid Lindgren Memorial Award lyfter fram de som skapar dessa berättelser och hyllar deras bidrag till barn- och ungdomslitteraturen, säger kulturminister Parisa Liljestrand.

Totalt 265 kandidater från 72 länder och regioner är nominerade till 2025 års pris, varav 81 är nya på listan. De är författare, illustratörer, berättare och läsfrämjare som har föreslagits av internationella nomineringsorganisationer.
