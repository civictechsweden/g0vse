# Rymdjordbruk och robotar i fokus när utbildningsministern besökte Mälardalens universitet

I odlingslabbet Farmen utvecklar forskare resurssnåla metoder för hållbar odling, bland annat så kallat rymdjordbruk där vatten återvinns och används om igen.

– Vi behöver banbrytande forskning för att möta många av de globala utmaningar vi står inför, inte minst klimatförändringar. Här ska Sverige stå i framkant. Det var därför spännande att få höra om Mälardalens universitets forskningssatsningar för att säkra framtidens matproduktion, säger utbildningsminister Johan Pehrson.
