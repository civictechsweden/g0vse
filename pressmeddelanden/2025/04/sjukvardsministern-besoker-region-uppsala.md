# Sjukvårdsministern besöker Region Uppsala

Dagen börjar vid Akademiska sjukhuset i Uppsala. Där kommer ministern få ta del av en presentation av verksamhetsområdet för plastikkirurgi och käkkirurgi, inklusive brännskadevård och dess roll i krigsberedskap, samt hudodling och Vävnadsinrättningens verksamhet. Efter det besöker ministern BRIVA-lokalerna och Vävnadsinrättningens lokaler.

Efter lunchen fortsätter besöket med en dialog med representanter från Region Uppsala. Där kommer ämnen som beredskap, närvårdsplatser, regionens hantering av olyckan i februari 2025, sjukvårdsregional och nationell högspecialiserad vård samt precisionsmedicin att diskuteras.

Det finns tid för media. För mer information och intervjuförfrågningar, kontakta pressassistent Matilda Anttonen eller pressekreterare Joel Apelthun.
