# Revidering av länstalen för 2025

Det har framkommit att nuvarande länstal behöver höjas för att täcka behovet av anvisningar för personer med tillfälligt skydd. Det handlar om att ukrainare, med tillfälligt skydd enligt massflyktsdirektivet, folkbokförs i Sverige och att de då inte längre omfattas av lagen om mottagande av asylsökande (LMA). För personer som bor i boenden som kommunerna ordnar enligt LMA ska anvisningarna i första hand ske till samma kommun som personerna bor i. Därför gör regeringen nu en revidering av länstalen, till 6600 personer för 2025.

Regeringen fastslår samtidigt en ny fördelning mellan länen. Regeringens beslut överensstämmer med förslaget från Migrationsverket den 13 mars 2025.

Regeringen ska inför varje kalenderår besluta om antalet nyanlända som ska omfattas av anvisningar till kommuner under året och fördelningen på länsnivå (länstal). Vid behov kan regeringen besluta om att revidera länstalen.
