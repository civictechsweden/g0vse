# Anna Tenje deltar i panelsamtal om yngre personer med demenssjukdom

Den 3 april deltar äldre- och socialförsäkringsminister Anna Tenje i panelsamtalet ”Kraftsamling – för yngre med demenssjukdom”. Under samtalen kommer ministern bland annat att lyfta arbetet med regeringens nationella demensstrategi, som presenterades i januari. Panelsamtalet anordnas av Demensförbundet, Alzheimerfonden, Bräcke diakoni, NKA och GLID (Gott Ledarskap I Demensvården).

Under besöket till Göteborg besöker Anna Tenje också Försäkringskassan och Inspektionen för socialförsäkringen (ISF). Dessutom besöker ministern äldreboendet Sisjödal.

I samband med panelsamtalet och besöken finns möjlighet för media att närvara. Kontakta Sebastian Tham (se presskontakt) för intervjuförfrågningar och mer information.
