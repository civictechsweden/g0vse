# Förslag på ny lag för ett effektivare straffrättsligt samarbete i Norden

Regeringens omfattande omläggning av rättspolitiken innebär att fler kommer avtjäna fängelsestraff och under längre tid. De förslag som nu remitteras kommer att innebära att fler medborgare i andra nordiska länder som begår brott i Sverige kommer att kunna avtjäna sina påföljder i aktuellt nordiskt land. Samtidigt förbättras förutsättningarna för att döma personer från Norden till samhällstjänst i stället för fängelse, och överförandeprocessen väntas bli snabbare. Detta beräknas leda till att belastningen på svenska anstalter minskar.

Förslagen innebär bland annat att

* regleringens tillämpningsområde utökas till att omfatta frivårdspåföljder som innefattar samhällstjänst.
* nya regler införs i syfte att påskynda processen vid överförande av verkställighet av fängelsestraff, frivårdspåföljder och övervakning av villkorligt frigivna. Ändringarna görs för att effektivisera och förenkla tillämpningen av regelverket, påskynda handläggningen och öka antalet överföranden.

Lagändringarna föreslås träda i kraft den 1 juli 2026.

Förslagen bygger på en överenskommelse mellan regeringen och Sverigedemokraterna.
