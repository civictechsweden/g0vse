# Förlängt förtroende för ledamot i Europeiska kommissionen mot rasism och intolerans

ECRI är ett oberoende expertorgan för mänskliga rättigheter inom Europarådet specialiserat på frågor om rasism, diskriminering och intolerans. ECRI övervakar situationen inom medlemsstaterna på dessa områden. ECRI grundar inte sitt arbete på någon specifik konvention även om den europeiska konventionen om skydd för de mänskliga rättigheterna och de grundläggande friheterna är central i arbetet. I kommittén finns en ledamot per medlemsland. En mandatperiod för ledamöterna är fem år, och de kan som längst tjänstgöra tre på varandra följande perioder.

Anna-Sara Lind är professor i offentlig rätt vid Juridiska fakulteten, Uppsala universitet och disputerade 2009 på en avhandling i konstitutionell rätt om grundläggande fri- och rättigheter. Sedan flera år är Anna-Sara Lind också ledamot i Migrationsverkets etiska råd.
