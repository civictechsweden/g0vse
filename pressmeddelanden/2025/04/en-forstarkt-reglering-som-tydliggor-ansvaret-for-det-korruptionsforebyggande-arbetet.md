# En förstärkt reglering som tydliggör ansvaret för det korruptionsförebyggande arbetet

Ändringen i myndighetsförordningen innebär att det nu blir tydligare att det i myndighetsledningens ansvar för att säkerställa att det vid myndigheten finns en intern styrning och kontroll som fungerar på ett betryggande sätt ingår att arbeta korruptionsförebyggande.

Syftet med ändringen är att stärka det korruptionsförebyggande arbetet inom myndigheterna och säkerställa att det ät tydligt att alla myndigheter har ansvar för att motverka korruption och andra oegentligheter.

– Denna ändring är viktig för att säkerställa att alla våra myndigheter arbetar systematiskt för att förebygga korruption. Det är avgörande för att upprätthålla allmänhetens förtroende för den offentliga förvaltningen, säger civilminister Erik Slottner.

Ändringaren i myndighetsförordningen är en åtgärd inom ramen för den nya handlingsplanen mot korruption och otillåten påverkan som regeringen beslutade i juli 2024. [Ny handlingsplan mot korruption och otillåten påverkan - Regeringen.se](/pressmeddelanden/2024/07/ny-handlingsplan-mot-korruption-och-otillaten-paverkan/ "Ny handlingsplan mot korruption och otillåten påverkan")

Ändringen i myndighetsförordningen träder kraft den 1 juli 2025.
