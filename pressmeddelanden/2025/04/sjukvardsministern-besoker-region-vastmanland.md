# Sjukvårdsministern besöker Region Västmanland

Sjukvårdsminister Acko Ankarberg Johansson börjar sitt besök i Region Västmanland med en presentation av förvaltningens arbete med hälso- och sjukvården 2029. Därefter följer en genomgång av Nära Vård-samarbetet i Fagersta och närvårdsteamet i Västerås.

Under dagen kommer ministern även att besöka Närsjukvårdsavdelningen och hjärtsjukvården vid Västmanlands sjukhus. Besöket inkluderar också en presentation av läkemedelsberedskap.

Besöket avslutas med en regiondialog i Regionhuset, där ministern informerar om regeringens satsningar och utmaningar framöver. Ministern kommer, likt vid varje regionbesök, att träffa regionledningen för att diskutera aktuella politiska frågor samt ta del av arbetet med omställningen till god och nära vård.

Det finns tid för media. För mer information och intervjuförfrågningar, kontakta pressekreterare Joel Apelthun.
