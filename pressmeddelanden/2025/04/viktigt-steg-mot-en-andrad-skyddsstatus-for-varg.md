# Viktigt steg mot en ändrad skyddsstatus för varg

– Vargstammen behöver minska. Dagens besked innebär att vi kommer kunna bedriva en mer flexibel och anpassningsbar vargförvaltning framöver. Det här är därför ett välkommet besked, säger landsbygdsminister Peter Kullgren.

– Det är glädjande att vargens skyddsstatus ska ändras, eftersom det visar att våra insatser för arten har lyckats. Nu ges Sverige förutsättningar att förvalta en balanserad och genetiskt hållbar vargstam, säger klimat- och miljöminister Romina Pourmokhtari.

– En ändrad skyddsstatus för varg blir ett styrkebesked för Sverige och svenskt påverkansarbete i EU. Regeringen arbetar målinriktat och kontinuerligt tillsammans med allierade för att få genomslag för svensk politik och värna svenska intressen, säger EU-minister Jessica Rosencrantz.

En ändring innebär att vargens skyddsstatus ändras från strikt skyddad till skyddad. Medlemsländerna ska fortsatt säkerställa att vargen bibehåller en gynnsam bevarandestatus.
