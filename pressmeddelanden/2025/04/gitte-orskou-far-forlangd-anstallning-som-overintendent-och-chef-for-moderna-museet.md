# Gitte Ørskou får förlängd anställning som överintendent och chef för Moderna museet

– Moderna museet är Sveriges ledande institution inom modern och samtida konst och under Gitte Ørskous ledning har verksamheten präglats av hög kvalitet och stabilitet. Gitte Ørskou har både lång erfarenhet av att arbeta inom museivärlden och en gedigen akademisk bakgrund inom konsthistoria och ledarskap. Jag har fullt förtroende för att hon ska kunna leda processen framåt med en eventuellt kommande organisationsförändring i det fall regeringen beslutar om en sådan, säger kulturminister Parisa Liljestrand.

## Bakgrund

Gitte Ørskou har varit överintendent och chef för Moderna museet sedan 2019. Innan dess var hon mellan 2009–2019 chef för konstmuseet Kunsten Museum of Modern Art Aalborg och har även varit chefscurator vid Aros Aarhus Kunstmuseum. Utöver dessa roller har Gitte Ørskou haft flera förtroendeuppdrag, bland annat på uppdrag av det danska kulturdepartementet.
