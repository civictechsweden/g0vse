# Stärkt läsförmåga i fokus när utbildningsministern besökte Södertörns högskola

Under besöket låg fokus på högskolans arbete för att utveckla elevers förmåga att läsa och skriva. Dessutom fick utbildningsministern träffa blivande poliser på Södertörns polisutbildning.

– Vi står inför en läskris i Sverige, där lärare larmar om att högskoleelever inte kan läsa och skriva ordentligt. Därför var det intressant att höra mer om Södertörns arbete för att stärka elevers läsförmåga, det är en nyckel för att motverka läskrisen, säger utbildningsminister Johan Pehrson.
