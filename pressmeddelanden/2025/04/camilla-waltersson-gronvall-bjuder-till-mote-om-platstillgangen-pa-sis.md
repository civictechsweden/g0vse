# Camilla Waltersson Grönvall bjuder till möte om platstillgången på SiS

På mötet deltar bland annat företrädare från SiS, Sveriges Kommuner och Regioner (SKR), Delegationen för brottsförebyggande åtgärder inom socialtjänstens område (S2023:C) och Västra Götalandsregionen.

– Det är vårt ansvar som samhälle att skydda barn och unga från skadliga miljöer. Idag gör platsbristen i den sociala barn- och ungdomsvården att många med stora vårdbehov inte alltid får den hjälp de behöver. Vi behöver tillsammans arbeta för att förbättra situationen och skydda våra barn och unga, säger socialtjänstminister Camilla Waltersson Grönvall.

Mötet är det sjätte rundabordssamtalet i ordningen om platssituationen på SiS. Under mötet kommer pågående arbete att följas upp och diskuteras.
