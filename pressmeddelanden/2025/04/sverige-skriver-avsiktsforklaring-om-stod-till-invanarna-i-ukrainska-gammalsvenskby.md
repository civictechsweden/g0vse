# Sverige skriver avsiktsförklaring om stöd till invånarna i ukrainska Gammalsvenskby

Avsiktsförklaringen, som skrevs under vid en ceremoni i Kiev, lyfter ett antal teman för framtida stöd till invånarna i Gammalsvenskby, bland annat nödhjälp för bybornas akuta behov, uppbyggnad med fokus på kulturarv och historiska byggnader, långsiktig utveckling för att öka möjlighet för dem som lämnat byn att återvänta, samt kulturellt utbyte och barns rättigheter.

– Svenskbyborna har varit mycket hårt utsatta under kriget och med denna avsiktsförklaring vill vi visa att vi kommer att stå vid invånarnas sida både under denna svåra tid och när det blir möjligt att återvända och bygga upp sin by igen, säger bistånds- och utrikeshandelsminister Benjamin Dousa.

Avsiktsförklaringen skrevs på ukrainsk sida under av guvernören i regionen Kherson samt borgmästaren i kommunen Beryslav, där Gammalsvenskby ligger. På plats under ceremonin var även Sofia Hoas, ordföranden för föreningen Svenskbyborna.
