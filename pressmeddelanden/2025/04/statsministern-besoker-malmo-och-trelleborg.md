# Statsministern besöker Malmö och Trelleborg

Den grova och organiserade brottsligheten är systemhotande, och går allt lägre ned i åldrarna. För att vända utvecklingen lägger regeringen stort fokus på att bryta rekryteringen av barn och unga till kriminella nätverk. Under besöket i Malmö möter statsministern flera lokala aktörer som arbetar med att förhindra att unga dras in i kriminalitet eller med att få unga att lägga kriminaliteten bakom sig.

Därefter besöker statsministern Söderslättsgymnasiet i Trelleborg. Statsministern gör också ett besök i Trelleborgs hamn som bland annat fokuserar på hamnens brottsbekämpande arbete vad gäller utförsel av stöldgods.

Media är välkomna att delta vid delar av besöket. Deltagande sker i mån av plats. För mer information och anmälan kontakta Sara E Persson, se presskontakt.
