# Nina Larsson ny jämställdhets- och arbetslivsminister

Nina Larsson har en bakgrund som yrkesofficer och riksdagsledamot. Hon har tidigare även varit partisekreterare.

– Jag är stolt över att ha blivit utsedd till jämställdhets- och arbetslivsminister i en tid där jämställdheten är under attack. Med min bakgrund som officer vet jag att jämställdheten är värd att försvara. Religiösa extremister och andra konservativa krafter hotar liberala värderingar – det får vi aldrig acceptera, säger jämställdhets och arbetslivsminister Nina Larsson.

Katarina Lundahl fortsätter som tidigare sitt uppdrag som statssekreterare åt jämställdhets- och arbetslivsministern.
