# Brottsförebyggande arbete i fokus när justitieminister Gunnar Strömmer besöker Göteborg

Under dagarna i Göteborg kommer justitieministern bland annat att träffa företrädare från Polismyndigheten och Länsstyrelsen om arbetet på regional och lokal nivå för att motverka att barn och unga dras in i den grova och organiserade brottsligheten.

Justitieministern kommer även att träffa Polisregion Väst om läget i Göteborg och effekten av vistelseförbud som använts i staden. Vidare görs besök hos Rädda barnen för samtal om insatser för att stödja barn i utsatta områden, och en verksamhet som arbetar för att fler barn i utsatta områden ska få möjlighet till föreningsidrott.

Under dagarna i Göteborg finns tid för media. För mer information och intervjuförfrågningar, kontakta pressekreterare.
