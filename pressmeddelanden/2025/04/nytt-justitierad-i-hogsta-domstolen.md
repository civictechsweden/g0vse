# Nytt justitieråd i Högsta domstolen

Erik Sjöman är advokat och delägare i Advokatfirman Vinge, där han varit verksam sedan år 2000. Han anlitas ofta som skiljedomare och har flera andra kvalificerade uppdrag, bland annat i Aktiemarknadsnämnden och Nasdaq Stockholms disciplinnämnd. Han har också varit expert i flera statliga utredningar och skrivit artiklar och böcker i huvudsakligen bolagsrättsliga och aktiemarknadsrättsliga ämnen.

Erik Sjöman tillträder som justitieråd i Högsta domstolen den 1 september 2025.
