# Statsministern besöker BUP i Uppsala

Regeringen och Sverigedemokraterna har gjort historiska satsningar på psykisk hälsa och psykiatri. Men behoven är stora och mer behövs. Därför satsar regeringen totalt 550 miljoner kronor på psykiatrin i vårändringsbudgeten, varav 50 miljoner på att avlasta och korta köerna till barn- och ungdomspsykiatrin och 50 miljoner för att underlätta övergången mellan BUP och vuxenpsykiatrin.

I Uppsala besöker statsministern en BUP-mottagning för samtal med medarbetare och för att ta del av verksamhetens arbete. I samband med besöket finns avsatt tid för media. Deltagande sker i mån av plats. För mer information och anmälan kontakta Sara E Persson, se presskontakt.
