# Kulturminister Parisa Liljestrand besöker Värnamo

I Värnamo besöker kulturministern Vandalorum museum för konst och design. Hon får även en visning av Värnamo kommuns projekt Bänkarnas stad som ligger längs Laganstråket och består av bänkar som skänkts till Värnamo kommun av företag, föreningar och privatpersoner.

Kulturministern besöker också Gummifabriken, en kreativ mötesplats som främjar tillväxt och samverkan mellan näringsliv, utbildning och kultur. Där medverkar hon även i ett scensamtal om filmarvet på Värnamo Filmhistoriska Festival.

– Jag ser fram emot att besöka Värnamo och att ta del av kommunens rika kulturliv. En viktig kulturpolitisk prioritering för regeringen är breddad finansiering, som handlar om att öka samverkan mellan olika sektorer, och som vi kommer att få se flera goda exempel på vid morgondagens besök, säger kulturminister Parisa Liljestrand.
