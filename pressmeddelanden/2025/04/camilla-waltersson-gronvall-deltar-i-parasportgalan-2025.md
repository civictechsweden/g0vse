# Camilla Waltersson Grönvall deltar vid Parasportgalan 2025

Svenska Parasportgalan är en årlig gala där de största prestationerna och förebilderna inom svensk parasport hyllas.

– Parasportgalan visar på hur idrott kan förena och stärka individer oavsett förutsättningar. Det är fantastiskt att se hur parasporten växer och får det erkännande den förtjänar. Dessa idrottare är verkliga förebilder, och det är en ära att få möjligheten att delta i firandet av deras prestationer, säger socialtjänstminister Camilla Waltersson Grönvall.

Under galan kommer man bland annat att blicka tillbaka på prestationerna under Paralympics 2024 i Paris, där socialtjänstminister Camilla Waltersson Grönvall följde några av de svenska atleterna på plats.

I samband med deltagandet finns möjligheter för intervju med socialtjänstministern. Kontakta pressekreterare Karl Opdal för intervjuförfrågningar och mer information.
