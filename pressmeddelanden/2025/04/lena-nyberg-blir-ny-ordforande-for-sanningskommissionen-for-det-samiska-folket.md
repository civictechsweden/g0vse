# Lena Nyberg blir ny ordförande för Sanningskommissionen för det samiska folket

– Det är med glädje jag kan meddela att Lena Nyberg utnämnts till ny ordförande för Sanningskommissionen. Lena Nyberg är en rutinerad ledare med lång erfarenhet av att arbeta med frågor om mänskliga rättigheter. Sanningskommissionen har ett viktigt uppdrag och det är mycket positivt att det nu finns en ordförande på plats, säger kulturminister Parisa Liljestrand.

Lena Nyberg var fram till i oktober förra året generaldirektör för Myndigheten för ungdoms- och civilsamhällesfrågor (MUCF). Hon har tidigare bland annat varit Barnombudsman och vd för Skärgårdsstiftelsen. Nyberg efterträder Anders Lidén som avsade sig uppdraget som ordförande på egen begäran.
