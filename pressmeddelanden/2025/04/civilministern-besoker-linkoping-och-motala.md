# Civilministern besöker Linköping och Motala

Resan inleds med ett besök hos länsstyrelsen i Östergötland där ministern kommer att få uppdateringar om aktuella frågor i länet. Därefter väntar ett besök hos AI Sweden i Linköping, där Erik Slottner bland annat kommer få en praktisk förevisning av arbetet med en AI-assistent för personal i kommuner och regioner.

Onsdagen inleds med ett kommunbesök i Linköping där fokus ligger på välfärdsbrottslighet och upphandling. Under eftermiddagen går resan vidare till Motala för möte med kommunföreträdare och ett besök hos Svensk Plaståtervinning Site Zero, världens största anläggning i sitt slag.

I samband med delar av resan finns möjlighet för media att delta. För mer information kontakta Samuel Dalevi, se presskontakt
