# Regeringen vill införa ett stöd till vallodling

Ändringen i den strategiska planen innehåller även förstärkningar av investeringsstödet för konkurrenskraft och av startstödet till unga företagare samt höjda ersättningsnivåer för flera miljöersättningar och miljöinvesteringar.

– Den strategiska planens budget kan nu bättre möta den efterfrågan som finns för både startstöd och investeringsstöd samtidigt införs ett nytt vallstöd, säger landsbygdsminister Peter Kullgren.

Stödet till vallodling är en ettårig miljöersättning. Planen är att det från 2026 kan sökas utanför kompensationsstödsområdet, det vill säga i de mer spannmålsdominerade bygderna. Ändringen ska nu godkännas av EU-kommissionen innan den blir gällande.
