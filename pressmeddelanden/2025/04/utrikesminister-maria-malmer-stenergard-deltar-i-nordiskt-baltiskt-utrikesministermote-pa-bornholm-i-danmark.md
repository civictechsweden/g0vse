# Utrikesminister Maria Malmer Stenergard deltar i nordiskt-baltiskt utrikesministermöte på Bornholm i Danmark

Den 28–29 april reser utrikesminister Maria Malmer Stenergard till Bornholm i Danmark för att delta vid nordiskt-baltiskt utrikesministermöte, NB8. Vid mötet deltar även Tyskland och Polens utrikesministrar samt Frankrikes minister med ansvar för europafrågor.

- Det nordisk-baltiska samarbetet är viktigare än någonsin. I en osäker tid står vi enade med våra grannar och allierade i vårt stöd för Ukraina och för internationell rätt. Jag ser fram emot att träffa mina nordisk-baltiska kollegor tillsammans med Frankrike, Tyskland och Polen, säger utrikesminister Maria Malmer Stenergard.

Under 2025 är Danmark samordnare för det nordisk-baltiska informella utrikes- och säkerhetspolitiska samarbetet, NB8. Vid mötet på Bornholm kommer även Tyskland och Polens utrikesministrar och Frankrikes minister med ansvar för europafrågor att delta. På agendan står bland annat utvecklingen i närområdet och fortsatt stöd till Ukraina.

Efter mötet 29 april hålls en gemensam pressträff klockan 14.15.

Obligatorisk föranmälan till pressträffen senast fredag den 25 april kl. 10.00 via [Accreditation | IPC](https://ipcd.dk/accreditation/accreditation-form)
