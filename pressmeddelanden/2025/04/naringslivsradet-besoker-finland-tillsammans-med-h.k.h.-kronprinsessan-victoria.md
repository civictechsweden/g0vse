# Näringslivsrådet besöker Finland tillsammans med H.K.H. Kronprinsessan Victoria

Syftet med besöket är att näringslivsrådet ska få en insyn i hur Finland arbetar med privat-offentlig samverkan och att utbyta erfarenheter kring försörjningsberedskap mellan deltagarna i Sveriges och Finlands respektive råd. Besöket kommer att genomföras tillsammans med H.K.H. Kronprinsessan Victoria.

Besöket arrangeras tillsammans med den finska försörjningsberedskapscentralen. Under resan så kommer delegationen bland annat att besöka Hanaholmen.

– Sverige och Finland har ett nära samarbete när det kommer till civilt försvar och inför den här resan så kommer ytterligare steg att tas för att fördjupa detta. Privat-offentlig samverkan är helt centralt och vi ser fram emot intressanta diskussioner och ömsesidig kunskapsöverföring, säger minister för civilt försvar Carl-Oskar Bohlin.

Mer information om besöket och pressmöjligheter lämnas närmare resan.
