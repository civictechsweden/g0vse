# Statligt stöd i syfte att stärka postsektorn

– Sveriges ska ha en förmåga att kommunicera nationellt, internationellt och digitalt i alla lägen. Med denna förordningsändring vill regeringen stärka postsektorns förmåga att distribuera postförsändelser även vid fredstida kriser och höjd beredskap, säger civilminister Erik Slottner.

Förordningen om ändring i förordning (2018:1300) om statligt stöd för driftsäkra och robusta elektroniska kommunikationer gör det möjligt för företag inom postområdet att söka stödmedel för åtgärder som syftar till att höja driftsäkerheten och robustheten för posttjänster. Exempel på åtgärder är exempelvis investeringar i reservkraft eller reservdrivmedel.

Förordningen träder i kraft 1 juni 2025.
