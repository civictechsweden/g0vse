# Ny generalkonsul i Jerusalem

Sophie Belfrage Becker är i dag biträdande chef på Mellanöstern- och Nordafrikaenheten i Utrikesdepartementet. Hon har tidigare tjänstgjort vid ambassaderna i Kairo och New Delhi och vid såväl representationen som generalkonsulatet i New York. Hon har även arbetat på flera enheter i UD, på Statsrådsberedningen och på Finansdepartementet som biträdande chef på enheten för internationella finansiella institutioner.

Sophie Belfrage Becker tillträder sin nya befattning hösten 2025.
