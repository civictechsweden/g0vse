# Elisabeth Svantesson deltar vid EU:s informella ekonomi- och finansministermöte i Warszawa

Ekofinrådets informella möte äger rum i Warszawa eftersom Polen är ordförande i EU:s ministerråd det första halvåret 2025. Mötet inleds med en arbetslunch där ministrarna ska diskutera geopolitiska utmaningar. Ministrarna kommer därefter, tillsammans med centralbankscheferna från EU:s medlemsstater, att diskutera Europas kapitalmarknader.

I samband med mötet äger ett Eurogruppsmöte i inkluderande format rum, där ministrarna ska diskutera det ekonomiska läget i EU.
