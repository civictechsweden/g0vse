# Maria Diamant ny överdirektör på Försvarets radioanstalt

FRA är en civil myndighet under Försvarsdepartementet. Det är en underrättelsemyndighet som rapporterar om hot i omvärlden som riktar sig mot Sverige. FRA arbetar även med cybersäkerhet inom Sverige och ansvarar för Nationellt cybersäkerhetscenter (NCSC). Myndigheten står inför en stark tillväxt.

Maria Diamant har arbetat på Försvarsdepartementet i många år, i olika befattningar, och är för närvarande departementets expeditions- och rättschef. Hon är domarutbildad i Svea hovrätt och har tidigare bland annat varit rättssakkunnig i Socialdepartementet.
