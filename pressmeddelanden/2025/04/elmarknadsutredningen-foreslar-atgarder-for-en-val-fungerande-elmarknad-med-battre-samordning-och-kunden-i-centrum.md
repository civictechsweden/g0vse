# Elmarknadsutredningen föreslår åtgärder för en väl fungerande elmarknad med bättre samordning och kunden i centrum

Uppdraget har syftat till att skapa ett elsystem med ett tydligt systemansvar, hög leveranssäkerhet och långsiktiga planeringsförutsättningar. Utredningen föreslår bland annat:

* åtgärder som syftar till att stärka möjligheterna för elmarknadens aktörer att hantera sin elprisrisk
* att vid behov använda så kallade dubbelriktade differenskontrakt för investeringar i fossilfri elproduktion såsom kärnkraft och havsbaserad vindkraft
* att rollen systemansvarig myndighet tas bort
* krav på ett formaliserat och kontinuerligt samarbete mellan systemansvariga för överföringssystem och systemansvariga för distributionssystem
* en omarbetning av ellagen för att den ska bli tydligare och överensstämma med det gemensamma europeiska regelverket
* att en strategisk reserv fortsatt kommer vara en ändamålsenlig mekanism för att säkerställa tillräckliga resurser i det svenska elsystemet under den kommande tioårsperioden
* att systemet med anvisade avtal upphävs för att ersättas med en utpekad sistahandsleverantör
* en ny statlig utredning med syfte att tydliggöra ansvarsförhållandena för och mellan de aktörer som har uppgifter inom elberedskap för kriser och angrepp.

Utredningens betänkande kommer nu att remitteras och därefter beredas vidare inom Regeringskansliet.
