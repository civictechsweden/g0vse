# Utbildningsministern medverkar på Forsknings-SM för unga

Forsknings-SM för unga är Sveriges största vetenskapsmässa för gymnasieelever inom naturvetenskap, teknik och matematik. Sveriges mest lovande unga forskare får visa upp sina projekt, samtidigt som de tävlar om en plats i det Unga forskningslandslaget.

– Arbetet med att stärka Sveriges position som ledande forskningsnation börjar i skolan. Vi behöver fler personer med gedigna kunskaper inom naturvetenskap, teknik, ingenjörsvetenskap och matematik - och intresset måste väckas tidigt. Eleverna som tävlar i dag är en inspirationskälla för både klasskamrater och andra elever runt om i Sverige, säger utbildningsminister Johan Pehrson.
