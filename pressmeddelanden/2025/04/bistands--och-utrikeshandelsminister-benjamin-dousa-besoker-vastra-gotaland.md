# Bistånds- och utrikeshandelsminister Benjamin Dousa besöker Västra Götaland

– Västra Götaland utgör ett viktigt nav i svensk handel och export, och har dessutom lärosäten i internationell toppklass. Jag ser fram emot besöken, att få samtala med företagen och Textilhögskolan om deras verksamheter, och föra diskussioner om vad regeringen kan göra för att bidra till deras globala konkurrenskraft. Vi kommer även att diskutera vad de nya amerikanska tullarna kan komma att innebära, säger Benjamin Dousa.

Dousa kommer att inleda dagen med att besöka medlemsföretag från Svenskt Näringsliv i Göteborg för att ta del av deras upplevelser kring svensk handel. Därefter följer ett besök till Textilhögskolan i Borås som har fått regeringsuppdraget Textile & Fashion 2030 med syfte att etablera och utveckla en nationell plattform för hållbart mode och hållbara textilier. Högskolan har också fått ett unikt FN-uppdrag att som första lärosäte designa och utveckla nya guidekläder till FN:s högkvarter i New York. Resan avslutas med ett verksamhetsbesök hos Eton Shirts, tillverkaren av skjortor som bärs världen över.

För mer information och tid för media, kontakta pressekreterare Linn Laurin.
