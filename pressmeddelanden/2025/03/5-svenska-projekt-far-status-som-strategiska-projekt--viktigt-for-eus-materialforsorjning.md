# 5 svenska projekt får status som strategiska projekt – viktigt för EU:s materialförsörjning

– Det är viktigt för Sverige och EU att öka mineralproduktionen och återvinningen av metaller, det är en förutsättning för den gröna omställningen. Att förbättra självförsörjningsgraden och minska vårt importberoende är prioriterat, det kommer att stärka Sveriges och EU:s konkurrenskraft, säger energi- och näringsminister Ebba Busch.

De projekt som har beslutats är Talgas arbete med att bryta grafit, Northvolts projekt med återvinning och LKAB:s tre olika projekt inom ramen för ReeMap-satsningen.

Att ett projekt klassas som strategiskt innebär framför allt tillståndsprocesser med tydliga tidsfrister för projekt som innefattar kritiska metaller och mineral och att företagen endast behöver kontakta en myndighet som guidar dem genom hela tillståndsprocessen. Projekten får även vid behov råd och hjälp med finansieringen av satsningen.

Möjligheten att ansöka till kommissionen om att få ett projekt erkänt som strategiskt kommer att återkomma.
