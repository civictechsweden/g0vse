# Kiruna utsedd till europeisk kulturhuvudstad 2029

Syftet med de europeiska kulturhuvudstäderna är att värna och främja kulturernas mångfald i Europa samt stärka medborgarnas känsla av att tillhöra ett gemensamt kulturområde. Evenemanget ska även främja kulturens bidrag till städernas långsiktiga utveckling.

Sedan starten 1985 har europeiska kulturhuvudstäder tilldelats mer än 60 städer i Europeiska unionen och utanför.

Sverige har varit värd två gånger tidigare. Stockholm var europeisk kulturhuvudstad 1998 och Umeå 2014. Även Lublin i Polen kommer att vara europeisk kulturhuvudstad 2029.

Statens kulturråd har regeringens uppdrag att ansvara för samordningen av det svenska värdskapet för europeisk kulturhuvudstad 2029.
