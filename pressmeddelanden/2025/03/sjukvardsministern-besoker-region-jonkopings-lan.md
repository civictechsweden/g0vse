# Sjukvårdsministern besöker Region Jönköpings län

Sjukvårdsminister Acko Ankarberg Johansson börjar sitt besök i Region Jönköpings län med en presentation av Urologkliniken vid Länssjukhuset Ryhov och dess processorienterade arbetssätt. Efter det väntar besök till akutvårdsavdelningen och senare ortopedkliniken.

Besöket avslutas med regiondialog, där ministern informerar om regeringens satsningar och utmaningar framöver. Ministern kommer, likt vid varje regionbesök, att träffa regionledningen för att diskutera aktuella politiska frågor samt ta del av arbetet med omställningen till god och nära vård.

Det finns tid för media. För mer information och intervjuförfrågningar, kontakta pressassistent Matilda Anttonen.
