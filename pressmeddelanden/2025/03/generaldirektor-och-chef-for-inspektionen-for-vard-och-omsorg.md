# Generaldirektör och chef för Inspektionen för vård och omsorg

– Inspektionen för vård och omsorg har ett viktigt uppdrag att granska att vården och omsorgen i Sverige är säker och har god kvalitet. John Ahlberk är en erfaren myndighetschef och med hans engagemang är jag övertygad om att han är rätt person att leda IVO framåt i dessa utmanande tider, säger sjukvårdsminister Acko Ankarberg Johansson.

John Ahlberk är domarutbildad jurist med gedigen bakgrund som chef och ledare för statlig verksamhet. Han har arbetat på Justitiedepartementet sedan 2001, bl.a. som enhetschef för Kriminalpolitiska enheten. Sedan 2020 har John Ahlberk varit generaldirektör och chef för Statens haverikommission, där han har spelat en viktig roll i att stärka myndighetens effektivitet och verksamhet.
