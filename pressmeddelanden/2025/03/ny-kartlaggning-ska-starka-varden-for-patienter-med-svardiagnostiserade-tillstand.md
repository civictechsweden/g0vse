# Ny kartläggning ska stärka vården för patienter med svårdiagnostiserade tillstånd

– Vi måste säkerställa att alla patienter får den bästa möjliga vården, oavsett diagnos. Genom att lära av andra länder kan vi förbättra vår kunskapsstyrning och därmed vården för patienter med postcovid och liknande tillstånd. Det är en viktig satsning för att skapa en mer jämlik och effektiv vård, säger sjukvårdsminister Acko Ankarberg Johansson.

Myndigheten för vård- och omsorgsanalys undersöka hur länder runt om i världen arbetar med att sprida och tillämpa kunskap om postcovid och andra tillstånd som ME/CFS, PANS/PANDAS och POTS. Särskilt fokus kommer att läggas på utsatta grupper för att säkerställa att vården blir jämlik och tillgänglig för alla.

Patienter med postcovid och liknande tillstånd har ofta svårt att få rätt vård på grund av bristande kunskap och evidensbaserade behandlingsmetoder. Socialstyrelsen har tidigare uppdaterat kunskapsläget för dessa tillstånd, men det finns fortfarande stora kunskapsluckor.

Genom att studera hur andra länder hanterar kunskapsstyrning och implementering av vård hoppas regeringen kunna dra lärdomar som kan förbättra vården i Sverige. Fokus kommer att ligga på hur styrningen kan bli mer samordnad, effektiv och behovsanpassad.

För att genomföra uppdraget har regeringen avsatt 3 miljoner kronor för 2025. Medlen ska användas för att samla in och analysera data från andra länder.
