# Camilla Waltersson Grönvall tar del av arbetet i Järva för utsatta barn

Utmaningar och möjligheter för socialtjänsten kommer stå i fokus under socialtjänstministerns besök.

– Hela samhället måste arbeta för att ge barn och unga en trygg och säker uppväxt. I det arbetet är civilsamhällesorganisationer otroligt viktiga. Jag ser fram emot att möta Järva i samverkan och diskutera hur socialtjänstens utveckling kan stärka barns rättigheter, säger socialtjänstminister Camilla Waltersson Grönvall.

Järva i samverkan är en samarbetsorganisation mellan 17 föreningar i Järva, som alla arbetar med stöd för barn och unga. Organisationen är ett initiativ av Gålöstiftelsen som arbetar för utsatta barn i Stockholmsregionen.
