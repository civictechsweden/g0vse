# Fortsatt arbete med att positionera Sverige vad gäller talangattraktion

– Migration och invandring handlar också om ekonomi och tillväxt. Det är avgörande för vår konkurrenskraft och vi ser stor potential i att förbättra Sveriges position. Tillsammans med näringslivsrådet hoppas jag vi kommer kunna ta konkreta steg i riktningen att göra Sverige till nummer ett i Europa på talangattraktion, säger migrationsminister Johan Forssell.

Regeringens insatser har redan gett resultat. Migrationsverket har rapporterat en ökning av andelen högkvalificerade uppehållstillstånd från 47 procent till 58 procent under 2024, och handläggningstiderna för en komplett ansökan om arbetstillstånd har minskat från över hundra till i snitt 16 dagar i den gruppen.

I näringslivsrådet ingår: Katarina Berg, Jessica Häggström, Fredrik Hillelson, Daniella Waldfogel, Ellinor Johansson, MajBritt Arfert, och Masih Yazdi.
