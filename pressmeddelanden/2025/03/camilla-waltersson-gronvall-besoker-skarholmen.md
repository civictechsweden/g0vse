# Camilla Waltersson Grönvall besöker Skärholmen

Folkhögskolan erbjuder bland annat utbildningar med integrationsfokus, och socialtjänstministern får vid besöket bland annat ta del av Folkhögskolans föräldraskapsutbildning som hålls i samverkan med föräldrarådgivare från socialtjänsten. En satsning på seniorcafé för att bryta ofrivillig isolering bland äldre presenteras också.

Skolan deltar sedan 2022 i Erasmus+ som möjliggjort internationella studieresor. Ett av projekten är ”Vägen”, ett initiativ som ska underlätta övergången från studier till arbetsliv eller vidare studier, med särskilt fokus på personer med funktionsnedsättning, utrikesfödda och de med socioekonomiska utmaningar.
