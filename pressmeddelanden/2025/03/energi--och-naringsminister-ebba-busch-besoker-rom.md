# Energi- och näringsminister Ebba Busch besöker Rom

Ebba Busch träffar bland annat ambassadör Jan Björklund, samt deltar på Sweden-Italy Business Forum, ett affärsforum som samlar över 100 deltagare från båda länderna inom sektorer som energi, industri, försvar, bank och life science.

Energi- och näringsministern träffar Italiens energi- och miljöminister Gilberto Pichetto Fratin samt ministern för ekonomisk utveckling Adolfo Urso, för bilaterala samtal.

Ebba Busch kommer även besöka energiföretaget Enel och försvarsindustriföretaget Leonardo.
