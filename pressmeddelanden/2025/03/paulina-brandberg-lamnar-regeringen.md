# Paulina Brandberg lämnar regeringen

- Det har varit en stor ära att få ansvara för jämställdhets- och arbetslivsfrågorna i regeringen. Jag är stolt över att ha bidragit till att göra Sverige till ett mer jämställt land, inte minst över alla åtgärder som regeringen genomför mot mäns våld mot kvinnor, våld i nära relationer och hedersrelaterat våld och förtryck, säger Paulina Brandberg.

- Uppdraget som minister har gjort att jag varit borta mycket från min familj. Vi närmar oss nu också en valrörelse där det krävs att en växel läggs in i arbetet, vilket innebär mer tid från familjen. Därför har jag valt att lämna uppdraget som statsråd, avslutar Paulina Brandberg.

-  Paulina Brandberg har gjort stora insatser för regeringen och Sverige. Jag vill rikta ett stort tack till henne för hennes outtröttliga arbete för friheten. Med sin bakgrund som åklagare i kombination med en tydlig liberal kompass har hon drivit igenom viktiga reformer för ökad jämställdhet och för att motverka det hedersrelaterade våldet och förtrycket, säger Johan Pehrson, utbildningsminister.

- Jag vill tacka Paulina Brandberg för hennes viktiga insatser under de här åren, inte minst för arbetet med mäns våld mot kvinnor och hedersrelaterat våld och förtryck, säger statsminister Ulf Kristersson.

Regeringen återkommer i närtid om vem som blir ny jämställdhets- och arbetslivsminister.
