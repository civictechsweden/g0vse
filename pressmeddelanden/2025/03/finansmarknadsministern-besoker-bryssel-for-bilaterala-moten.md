# Finansmarknadsministern besöker Bryssel för bilaterala möten

Finansmarknadsministern kommer bland annat hålla bilaterala möten med Belgiens finansminister Jan Jambon och med Jean-Paul Servais, ordförande för den belgiska tillsynsmyndigheten samt International Organisation of Securities Commissions.

Finansmarknadsministern håller också bilaterala möten med bland andra europaparlamentsledamöterna Aurore Lalucq och Markus Ferber, företrädare för Europeiska kommissionen, samt Jeromin Zettelmeyer, chef för tankesmedjan Bruegel och Karel Lannoo, chef för tankesmedjan Center for European Policy Studies.

Den 20 mars kommer finansmarknadsministern att inledningstala på Nordic Financial Ecosystem Forum som hålls i Bryssel. Det är en årlig konferens arrangerad av Nordic Securities Association (NSA), där Föreningen Svensk Värdepappersmarknad är en av parterna. Teman för konferensen är i år bland annat den europeiska kapitalmarknaden och Europas konkurrenskraft.
