# Parisa Liljestrand har tagit emot Filmutredningens betänkande

– Det senaste decenniets tekniska innovationer har både förändrat förutsättningarna för att göra film och påverkat publikens beteendemönster. För drygt ett år sedan fattade regeringen därför beslut om att tillsätta en utredning med uppdrag att göra en översyn av den nationella filmpolitiken i syfte att bättre möta områdets utmaningar och behov. Jag ser fram emot att nu fördjupa mig i utredningens analyser och förslag, säger kulturminister Parisa Liljestrand.

I betänkandet beskriver och analyserar utredningen förutsättningarna inom filmområdet samt lämnar ett antal förslag om hur den framtida filmpolitiken kan se ut. Utredningen föreslår bland annat nya filmpolitiska mål, en ny utformning av produktionsincitamentet samt hur filmpolitiken kan finansieras framöver utöver de befintliga medlen som staten tillför området.
