# Carl-Oskar Bohlin och Johan Forssell besöker Lampedusa

Syftet med resan är att ta del av lärdomar från Italiens arbete och olika insatser för att hjälpa de migranter som anländer till Lampedusa.

Den svenska regeringen vill utrycka sitt stöd till Italien och belysa vikten av internationella samarbeten men också lära mer om och stötta de svenska insatser som sker inom ramen för Kustbevakningens arbete på uppdrag av Frontex, EU:s gräns- och kustbevakningsbyrå. Bland annat kommer ministrarna Bohlin och Forssell att träffa medarbetare ur den svenska kustbevakningen i hamnen Molo Favarolo och besöka den italienska kustbevakningens kuststation.

Under sitt besök kommer ministrarna Bohlin och Forssell besöka bland annat mottagningscentret Contrada Imbriacola, Röda Korset, Frontex (EU:s gräns- och kustbevakningsbyrå) och FN:s flyktingkommissariat UNHCR.
