# Carl-Oskar Bohlin deltar i ett informellt EU-ministermöte om telekommunikation i Warszawa

Det informella mötet kommer inledas med en arbetssession om hur beredskap och samverkan inom EU kan förbättras och stärkas i händelse av en cybersäkerhetskris. Dagens andra arbetssession kommer att handla om investeringar i cybersäkerhet. Under en arbetslunch mellan dessa båda sessioner kommer man att tala om hur civilt och militärt samarbete inom cyberdomänen kan förbättras.

– Vi tar redan nu steg för att förstärka det bilaterala samarbetet med Polen, som ett resultat av den avsiktsförklaring som vi gemensamt undertecknade den 19 februari i år, säger minister för civilt försvar Carl-Oskar Bohlin.

Minister för civilt försvar Carl-Oskar Bohlin kommer även att träffa Polens inrikesminister Tomasz Siemoniak för bilaterala överläggningar.
