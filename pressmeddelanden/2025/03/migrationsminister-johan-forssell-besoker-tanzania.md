# Migrationsminister Johan Forssell besöker Tanzania

Sverige är mottagare av kvotflyktingar från Tanzania och tog förra året emot över 500 kongolesiska flyktingar från Tanzania för vidarebosättning i Sverige, majoriteten av dessa var kvinnor och flickor. För 2025 planeras fortsatt vidarebosättning från Tanzania och större delen av Sveriges flyktingkvot 2025 har vikts för flyktingar från Tanzania, Uganda och Rwanda. Detta arbete genomförs av Migrationsverket i nära samarbete med UNHCR och IOM.

Under besöket kommer migrationsministern bland annat att besöka flyktingläger i nordvästra delen av landet, träffa Tanzanias utrikesminister och inrikesminister, representanter från civilsamhällesorganisationer samt svenska företag som finns etablerade i landet.

Besöket till Tanzania är det första svenska ministerbesöket sedan 2019.

För mer information och intervjuförfrågningar, kontakta pressekreterare Victoria Holmqvist.
