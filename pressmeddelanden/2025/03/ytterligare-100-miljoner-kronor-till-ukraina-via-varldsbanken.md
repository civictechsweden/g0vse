# Ytterligare 100 miljoner kronor till Ukraina via Världsbanken

– Efter omfattande riktade ryska attacker är Ukrainas behov av uppbyggnad enormt. Sverige bidrar därför med ytterligare 100 miljoner kronor till Ukraina via Världsbanken Sedan den ryska aggressionen har bland annat Ukrainas järnvägssystem utsatts för flera ryska attacker. Järnvägen är otroligt viktig för ukrainsk ekonomi och har bistått miljoner människor att evakueras från fronten, försett stora delar av landet med gods och förnödenheter och använts för att exportera ukrainskt spannmål utomlands. Genom URTF har omfattande reparations- och uppbyggnadsinsatser kunnat genomföras. Detta är ett exempel av många som pengarna kan gå till. Detta är också en viktig del i stödet till den makrofinansiella stabiliteten i landet och för Ukrainas EU-anslutning. Sveriges stöd till Ukraina är ökande och kommer att fortsätta så länge som det krävs, säger bistånds- och utrikeshandelsminister Benjamin Dousa.

Världsbankens president Ajay Banga besöker Stockholm den 6–7 mars för att delta i möte med bistånds- och finansministrar från de nordiska och baltiska länderna. Vid mötet betonades vikten av fortsatt stöd till Ukraina och ett välfungerande multilateralt ekonomiskt samarbete. Världsbanken är en betydande aktör i arbetet med att bidra till länders ekonomiska utveckling och den enskilt största kanalen för svenskt bistånd. Världsbanken har en särskild roll i Ukraina då de under de senaste tre åren har mobiliserat närmare 60 miljarder dollar. Stödet ges i olika former så som breda uppbyggnadsfonder, garantier och andra finansiella instrument. Stödet syftar till att möjliggöra tillgång till fortsatta grundläggande offentliga tjänster, stötta privata sektorn och bidra till Ukrainas uppbyggnad.

Totalt har Sverige bidragit med 73 miljarder kronor i civilt och militärt stöd till Ukraina.
