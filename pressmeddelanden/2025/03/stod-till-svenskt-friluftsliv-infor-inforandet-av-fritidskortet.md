# Stöd till Svenskt Friluftsliv inför införandet av Fritidskortet

– Just nu pågår ett intensivt arbete för att på olika sätt förbereda införandet av Fritidskortet. Genom det här stödet får Svenskt Friluftsliv goda förutsättningar att möta de föreslagna kraven som ställs på organisationen och dess medlemsorganisationer i och med reformen, vilket i sin tur öppnar dörren till friluftsliv för fler barn och unga, säger socialminister Jakob Forssmed.

Bidraget ska användas för inköp och framtagande av ett verksamhetssystem som bedöms bidra till att organisationen på ett effektivt sätt kan uppfylla de nya krav som föreslås i lagrådsremissen Ett fritidskort för barn och unga – en aktiv och meningsfull fritid i gemenskap med andra (S2025/00255).

Bidraget avser verksamhet under 2025.
