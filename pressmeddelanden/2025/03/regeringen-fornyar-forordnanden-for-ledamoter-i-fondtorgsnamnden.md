# Regeringen förnyar förordnanden för ledamöter i Fondtorgsnämnden

– Genom deras förnyade förordnanden värnar vi nämndens kontinuitet i en viktig fas där fonder upphandlas för en bättre premiepension. Jag är glad att Maria Rydbeck, Katarina Staaf och Anna Nilsdotter vill fortsätta sina uppdrag som ledamöter i Fondtorgsnämnden. Deras kompetenser och erfarenheter har varit till stor nytta och kommer med det här beslutet fortsätta att vara det, säger äldre- och socialförsäkringsminister Anna Tenje.

Maria Rydbeck, Katarina Staaf och Anna Nilsdotter får fortsatta förordnanden som ledamöter i Fondtorgsnämnden från 1 juni 2025 till 31 maj 2028. Maria Rydbeck förordnas även fortsatt som vice ordförande i Fondtorgsnämnden.

Maria Rydbeck är överdirektör på Försäkringskassan, Katarina Staaf är verkställande direktör för Sjätte AP-fonden och Anna Nilsdotter är generalsekreterare för WaterAid.
