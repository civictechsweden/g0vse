# Förändringar i AP-fondernas styrelser

Anna-Karin Jatko är generaldirektör på Exportkreditnämnden sedan 2016, och har varit ledamot i styrelsen för Andra AP-fonden sedan januari 2024. Hon har bred erfarenhet av strategiskt och operativt arbete i statlig verksamhet, från sin nuvarande position som generaldirektör och från tidigare positioner i Regeringskansliet. Anna-Karin ersätter Jan Roxendal som lämnar styrelsen efter åtta år.

Jan Sinclair är civilekonom och har lång erfarenhet från kapitalförvaltning i ledande befattningar, och är styrelseledamot i Almi och styrelseordförande i SBAB. Jan ersätter Catrina Ingelstam som på egen begäran lämnar Sjätte AP-fondens styrelse efter drygt åtta år, och från den 30 april i stället blir ledamot i Andra AP-fondens styrelse.
