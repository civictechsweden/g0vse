# Beslut om erkännande av behörigheter för sjöfolk som stärker den svenska sjöfartens konkurrenskraft

– Genom att erkänna utländska behörigheter och certifikat ökar vi möjligheterna att anställa utländskt sjöfolk på svenska fartyg. Det stärker den svenska sjöfartsnäringens konkurrenskraft ytterligare, säger infrastruktur- och bostadsminister Andreas Carlson.

Regeringen ser behov av att skapa ännu bättre förutsättningar för att rederier ska välja att registrera fartyg i det svenska sjöfartsregistret. En del i detta är att öka möjligheterna för svenskregistrerade fartyg att anställa utländsk personal från vissa utvalda länder.

Regeringen bemyndigar därför Transportstyrelsen att ingå överenskommelser om ömsesidigt erkännande av behörigheter och certifikat för sjöfolk med ansvariga myndigheter i Ukraina och Storbritannien.

När det gäller Filippinerna revideras det nuvarande myndighetsbemyndigandet som är ställt till Sjöfartsverket, eftersom det i dag är Transportstyrelsen som sköter dessa uppgifter.
