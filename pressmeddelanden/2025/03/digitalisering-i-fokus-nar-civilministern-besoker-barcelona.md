# Stockholm tilldelas pris för bästa 5G-kvalitet

På den årliga mässan samlas politiker, representanter från näringslivet och innovatörer inom teknik för att presentera produkter och diskutera utveckling inom bland annat nätverksteknik och AI. Under mässan träffar civilministern andra ministrar med ansvar för digitalisering, bland annat från Egypten och Nederländerna

Under mässan delar teknikföretaget MedUX ut ett pris för bästa 5G-kvalitet, där 15 europeiska städer jämförts utifrån olika faktorer. Stockholm hamnar på förstaplats och sticker bland annat ut inom videoströmning, webbsurfning och filöverföring.

- Det är glädjande att Stockholm placerar sig på första plats och att Sverige fortsätter att befästa sin position som en ledande telekomnation. Med 5G-teknik kan vi säkerställa snabbare kommunikation, möjliggöra innovation och stärka vår globala konkurrenskraft. 5G-tekniken gör det också möjligt att träna avancerade AI-modeller och utveckla smarta industrier, säger civilminister Erik Slottner.

Tillsammans med representanter från svenska ambassaden besöker Erik Slottner även Ericssons paviljong.
