# Uppdrag till Folkhälsomyndigheten för fortsatt hantering av covid-19

– Vi måste fortsätta vara vaksamma och använda alla tillgängliga verktyg för att skydda våra mest utsatta medborgare. Genom att stärka vår övervakning och säkerställa hög vaccinationstäckning kan vi minska riskerna och konsekvenserna av covid-19, säger socialminister Jakob Forssmed.

Folkhälsomyndigheten ska säkerställa att beredskapen för att upptäcka och hantera nya varianter av viruset samt förändringar i sjukdomsbilden fortsatt är god. Detta inkluderar att använda tekniska och kunskapsmässiga framsteg som gjorts under pandemin för en effektiv övervakning av luftvägsvirus.

Myndigheten ska också genomföra insatser för att uppnå en hög och jämn vaccinationstäckning, särskilt bland riskgrupper, samt  kartlägga och adressera hinder som försvårar vaccination för utsatta grupper.

För uppdraget får Folkhälsomyndigheten använda 30 miljoner kronor under 2025.
