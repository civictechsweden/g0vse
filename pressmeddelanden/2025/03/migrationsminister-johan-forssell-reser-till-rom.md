# Migrationsminister Johan Forssell reser till Rom

I februari i år besökte statsminister Ulf Kristersson Italien och i samband med besöket annonserades att Sverige skulle ansluta sig till Romprocessen.

Migrationsminister Johan Forssell reser nu till Rom för att träffa Italiens inrikesminister Matteo Piantedosi. Syftet med besöket är att diskutera EU-frågor av gemensamt intresse på migrationsområdet och gemensamma prioriteringar såsom ökat återvändande, minskad irreguljär migration och samarbete inom Romprocessen.

– Sverige och Italien delar synen att EU behöver en stram och ansvarsfull migrationspolitik. Min resa till Rom och mötet med inrikesministern syftar till att diskutera innovativa lösningar kring bland annat återvändandet. Vi måste få ordning på migrationen i EU, säger migrationsminister Johan Forssell.

Under besöket kommer migrationsministern även att träffa UNHCR och tankesmedjorna European Council on Foreign Relations, Istituto Affari Internazionali samt Atlantic Council.

För mer information om besöket och möjlighet till intervju, kontakta pressekreterare.
