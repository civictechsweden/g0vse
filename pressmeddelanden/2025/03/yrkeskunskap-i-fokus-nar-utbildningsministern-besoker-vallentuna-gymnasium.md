# Yrkeskunskap i fokus när utbildningsministern besöker Vallentuna gymnasium

– Arbetsgivare i hela Sverige söker med ljus och lykta efter personal med rätt kompetens, och yrkesprogrammen på gymnasiet är en nyckel till att möta det behovet. Fler unga behöver se vilka möjligheter en yrkesutbildning ger, och vi politiker måste göra vårt för att stärka dem. Jag ser fram emot att höra elevernas tankar om sin utbildning och deras framtidsdrömmar, säger utbildningsminister Johan Pehrson.

Under besöket träffar ministern elever från barn- och fritidsprogrammet, försäljning- och serviceprogrammet, fordons- och transportprogrammet och bygg- och anläggningsprogrammet.

Media är välkomna att närvara under besöket. Kontakta pressekreterare Alexandra Örenmark för mer information.
