# Paulina Brandberg deltar i FN:s årliga kvinnotoppmöte CSW

Jämställdhetsminister Paulina Brandberg leder delegationen från Sverige som består av 30 representanter från myndigheter, civilsamhälle, riksdag och regering. I år fokuserar mötet på en översyn av Pekingplattformen, som är ett globalt ramverk för att uppnå FN:s mål om jämställdhet, utveckling och fred.

I år är ett rekordår, då totalt 12 000 deltagare förväntas delta, vilket kan jämföras med omkring 8 500 år 2024. Uppemot 700 parallella möten kommer att äga rum. Som ordförande för UN Women har Sverige fått ett rekordstort antal inbjudningar och mötesförfrågningar.

**Tre framträdande prioriteringar**

Under de senaste fem åren har tre prioriteringar varit särskilt framträdande i FN:s medlemsstaters nationella rapportering och uppföljning:
- Upphörandet av våld mot kvinnor
- Säkerställandet av jämlikhet och frihet från diskriminering i lag och rättsväsendet
- En god kvalitet på utbildning och ett livslångt lärande för kvinnor och flickor

Vid högnivåmötet kommer jämställdhetsminister Paulina Brandberg att hålla Sveriges linjetal och även tala vid Nordiska ministrars panel, Pushing for Progress, som äger rum den 10 mars kl. 13:15 - 14:30.

Jämställdhetsministern deltar också vid ett svenskt-moldaviskt sidoevent om institutionella mekanismer för att stoppa mäns våld mot kvinnor och flickor den 12 mars, 14:45-16:00.

[CSW69 kommer att livestreamas och kan ses här](https://www.unwomen.org/en/csw/csw69-2025/official-meetings)
