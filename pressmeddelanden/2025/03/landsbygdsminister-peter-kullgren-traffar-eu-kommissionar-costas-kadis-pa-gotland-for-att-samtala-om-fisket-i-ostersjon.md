# Landsbygdsminister Peter Kullgren träffar EU-kommissionär Costas Kadis på Gotland för att samtala om fisket i Östersjön

Under besöket på Gotland kommer Östersjön att visas upp utifrån de svenska förhållandena och landsbygdsministern och kommissionären kommer bland annat att träffa småskaliga yrkesfiskare.

Mötet sker på inbjudan från landsbygdsministern och syftar till att ge ytterligare förståelse kring de utmaningar vi ser i Sverige till följd av Östersjöns ansträngda situation. På mötet kommer landsbygdsministern bland annat lyfta vikten av att tillsammans säkerställa återuppbyggda fiskbestånd samt diskutera det småskaliga kustfiskets förutsättningar.

Media är välkomna att delta på plats i Visby på fredag 28 mars klockan 12 då landsbygdsministern och kommissionären också kommer närvara. Kontakta pressekreterare Mattias Svensson senast klockan 10.30 på fredag för anmälan.
