# Pål Jonson deltar i försvarsministermöte om Ukraina med de nordiska och baltiska länderna i Köpenhamn

Det rådande säkerhetspolitiska läget i Norden, på Natos norra flank och i Europa i stort är ämnena för det extrainkallade mötet som för samman försvarsministrarna i Norden, Baltikum och Ukraina.

På agendan i Köpenhamn står bland annat de nordisk-baltiska ländernas militära stöd till Ukraina och nordisk-baltiska bidrag till Ukrainas mekaniserade förmåga. Försvarsindustriella samarbeten med särskilt fokus på investeringar i den ukrainska försvarsindustrin väntas också diskuteras.
