# Fokus på EU:s inre marknad när bistånds- och utrikeshandelsminister Benjamin Dousa deltar i Konkurrenskraftsrådet

-  Många företag upplever EU-lagstiftningen som alltför komplicerad och otydlig vilket hindrar dem från att växa och verka i andra EU-länder. Sverige har många världsledande företag som driver både konkurrenskraft och den gröna omställningen framåt. Därför vill regeringen stärka den inre marknaden genom att skapa ett enklare och mer ändamålsenligt regelverk, inte minst för tjänsteföretag, säger bistånds- och utrikeshandelsminister Benjamin Dousa.

Tjänstehandeln utgör idag 75 procent av EU:s ekonomi och sysselsätter två tredjedelar av arbetskraften i många medlemsstater. Utöver att undanröja hinder och förenkla lagstiftningen arbetar regeringen för att kommissionens handlingsplan ska fokusera på en bättre tillämpning av EU:s regelverk, särskilt för digitala tjänster.

Vad gäller given för en ren industri är viktiga områden för Sverige att stå fast vid det överenskomna Fit for 55-paketet, EU:s strategiska beroenden, subventioner i länder utanför EU och frågan om stöd inom EU.
