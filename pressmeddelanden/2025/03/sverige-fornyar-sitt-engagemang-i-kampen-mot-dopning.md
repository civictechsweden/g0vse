# Sverige förnyar sitt engagemang i kampen mot dopning

– Sverige har länge varit en föregångare i arbetet mot dopning inom idrotten, och vårt fortsatta medlemskap i IADA är ett bevis på vårt engagemang. Internationellt samarbete behövs i kampen för en ren och rättvis idrott för alla, säger socialminister Jakob Forssmed.

Den nya överenskommelsen innebär att Sverige fortsätter att sitt nära samarbete med länder som Australien, Danmark, Finland, Japan, Kanada, Nederländerna, Norge, Nya Zeeland och Storbritannien. Ordförandeskapet inom IADA cirkulerar mellan länderna. För perioden 2025–2026 kommer Nya Zeeland att ha ordförande- och sekretariatsansvaret, följt av Sverige 2027–2028. Sverige har varit medlem i IADA sedan 1998 och har spelat en viktig roll i att forma det internationella antidopningsarbetet. I Sverige ansvarar Antidoping Sverige sedan 2021 för det operativa nationella och internationella arbetet med att bekämpa dopning inom idrotten.
