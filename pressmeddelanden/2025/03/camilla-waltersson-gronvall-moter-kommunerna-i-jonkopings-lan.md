# Camilla Waltersson Grönvall möter kommunerna i Jönköpings län

– Det förebyggande arbetet blir än mer centralt i och med den nya socialtjänstlagen. Här kan samverkan kommuner emellan vara en viktig pusselbit i arbetet. Därför är det extra glädjande att få vara med när Jönköpings läns kommuner delar med sig av kunskaper och erfarenheter på området, säger socialtjänstminister Camilla Waltersson Grönvall.

Jönköpings läns 13 kommuner samverkar genom ”Kommunal utveckling Jönköpings län”. Under dagen kommer erfarenhetsutbyten och samtal att hållas om bland annat Tidiga och samordnade insatser (TSI). TSI är ett paraplybegrepp för strukturerad samverkan i förebyggande arbete med barn och unga, där skola, hälso- och sjukvård, och socialtjänst tillsammans erbjuder tidiga insatser utifrån barns och familjers behov.

I samband med mötet är media välkomna för intervju med socialtjänstministern. Kontakta Linnéa Schor Radeborn för intervjuförfrågningar och mer information.
