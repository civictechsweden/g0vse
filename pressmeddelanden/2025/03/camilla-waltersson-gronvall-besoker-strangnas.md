# Camilla Waltersson Grönvall besöker Strängnäs

Under besöket kommer ministern bland annat att ta del av kommunens arbete med förstärkningsteam, och kommunens arbete med omställningen till den nya socialtjänstlagen. Ministern kommer också ta del av andra förebyggande insatser inom socialtjänsten för barn och unga, såsom skolsociala team.

Strängnäs är en av tio kommuner som under 2024 ingått i en pilotverksamhet med förstärkningsteam inom socialtjänsten. De nationella förstärkningsteamen ger stöd till kommunens socialtjänst, med ett fokus på verksamhet för barn och unga på platser där kriminalitet och våld eskalerat eller där socialtjänsten är hårt ansträngd.

Den nya socialtjänstlagen innebär bland annat att Socialnämndens förbyggande arbete mot brottslighet ska tydliggöras. Dessutom stärks barnets rättigheter genom att lagen anpassas till barnkonventionen.
