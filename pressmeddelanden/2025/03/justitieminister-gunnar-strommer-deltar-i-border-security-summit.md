# Justitieminister Gunnar Strömmer deltar i Border Security Summit

Konferensen handlar om hur de kriminella nätverken ägnar sig åt bland annat människosmuggling och drar nytta av varor och tjänster från legitima företag och branscher. Justitieminister Gunnar Strömmer kommer särskilt lyfta de digitala plattformarnas roll och vikten av internationellt samarbete.

Deltagarna på konferensen är ministrar från EU:s medlemsstater och övriga Europeiska länder samt från bland annat Nigeria, Tunisien, Irak och Kina. Utöver regeringsrepresentanter deltar även representanter för FN-organ och EU:s institutioner.
