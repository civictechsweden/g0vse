# Lotta Edholm deltar i den internationella konferensen International Summit on the Teaching Profession på Island

International Summit on the Teaching Profession (ISTP) är en internationell konferens som årligen samlar utbildningsministrar och ledare för lärarfacken från OECD:s medlemsländer för att genom dialog och debatt stärka lärarprofessionen och förbättra policy som berör lärare. Under konferensen blandas erfarenhetsutbyte med skolbesök och föredrag om aktuell forskning.

Sveriges delegation till årets ISTP leds av skolministern, och i delegationen ingår även Anna Olskog, ordförande för Sveriges Lärare och Linda Fälth, professor och biträdande vicerektor för lärarutbildningarna vid Linnéuniversitetet. Skolministern kommer även att ha bilaterala möten och tillsammans med andra nordiska utbildningsministrar träffa representanter för de nordiska lärarfacken och Nordiska lärarorganisationers samråd (NLS).

För mer information och intervjuförfrågningar i samband med besöket, kontakta pressekreterare Elin Söderholm.
