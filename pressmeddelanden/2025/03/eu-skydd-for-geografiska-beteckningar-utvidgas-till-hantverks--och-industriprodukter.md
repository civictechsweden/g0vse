# EU-skydd för geografiska beteckningar utvidgas till hantverks- och industriprodukter

Geografiska beteckningar skyddar namn på produkter som har en tydlig koppling till en viss geografisk plats. En skyddad beteckning innebär att produkten måste tillverkas enligt vissa villkor som gäller för beteckningen. Syftet är bland annat att uppmärksamma ursprung och kvalitet samt stärka producenterna.

Nuvarande EU-regler skyddar endast jordbruksprodukter och livsmedel. Välkända exempel är Kalix Löjrom, Champagne och Parmaskinka. De nya EU-reglerna utvidgar systemet till att omfatta även hantverks- och industriprodukter såsom glas, keramik, smycken och textilier.

Regeringen föreslår att Patent- och registreringsverket får ansvar för att kontrollera att producenterna och andra aktörer på marknaden följer bestämmelserna. Civilrättsliga sanktioner ska också kunna användas mot den som använder en skyddad beteckning på ett otillåtet sätt.

Den nya lagen och lagändringarna föreslås träda i kraft den 1 december 2025.
