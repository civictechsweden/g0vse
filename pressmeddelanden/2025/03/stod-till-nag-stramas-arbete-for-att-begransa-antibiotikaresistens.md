# Stöd till NAG Stramas arbete för att begränsa antibiotikaresistens

– Sverige ligger långt fram i vårt arbete med att motverka antibiotikaresistens, men bakterier känner inte av landsgränser och idag är antibiotikaresistens en av vår tids största globala hälsohot. Genom att stödja NAG Strama kan vi fortsätta arbetet för en hållbar och effektiv användning av antibiotika, vilket är avgörande för att värna sjukvårdens möjligheter att rädda liv, säger socialminister Jakob Forssmed.

NAG Strama, som har fått stöd av regeringen sedan 2016, har en viktig funktion i det nationella arbetet för att minska förskrivning av antibiotika. NAG Strama ska bland annat samordna regionala grupper och samverka med nationella aktörer och myndigheter. Arbetet inkluderar även bland annat utveckling av riktlinjer för antibiotikaanvändning, utbildningar och stöd genom en digital app.

Bidraget på tre miljoner kronor kommer att användas för att genomföra aktiviteter som beskrivs i NAG Stramas/ Region Uppsalas ansökan och verksamhetsplan för 2025. Region Uppsala ska även lämna en slutrapport och redovisning av verksamheten senast den 31 mars 2026.
