# EU:s utvidgning i fokus när Jessica Rosencrantz reser till Albanien och Montenegro

– Att stötta kandidatländer på vägen mot EU-medlemskap är en investering i säkerhet och stabilitet på vår kontinent, vilket har blivit ännu tydligare efter Rysslands fullskaliga invasion av Ukraina. Albanien och Montenegro rör sig snabbt framåt i det reformarbete som är nödvändigt för EU-medlemskap. Regeringen har länge stöttat länderna på västra Balkan i deras reformansträngningar, inte minst med ett stort reformstöd, säger EU-minister Jessica Rosencrantz.

Resan inleds i Albanien. Där träffar EU-ministern flera representanter för den albanska regeringen, bland andra premiärminister Edi Rama, Europa- och utrikesminister Igli Hasani och Majlinda Dhuka, chefsförhandlare om EU-medlemskap. Jessica Rosencrantz kommer också besöka den
särskilda åklagarmyndigheten mot korruption och organiserad brottslighet och träffa representanter för Balkan Investigative Reporting Network.

I Montenegro träffar Jessica Rosencrantz bland andra Montenegros president Jakov Milatovic och premiärminister Milojko Spajić. EU-ministern ska också delta i ett panelsamtal om EU-integration arrangerat av Belgrade Centre for Security Policy.

För mer information om EU-ministerns resa kontakta Hanna Johansen.
