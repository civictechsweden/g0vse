# Påminnelse pressinbjudan: Romina Pourmokhtari tar emot OECD:s rapport om Sveriges miljö- och klimatpolitik

Seminariet inleds med att Jo Tyndall, direktör för OECD:s miljödirektorat, presenterar OECD:s slutsatser och rekommendationer. Därefter följer kommentarer från klimat- och miljöminister Romina Pourmokhtari samt två expertpaneler som diskuterar resultaten och rekommendationerna.

OECD:s genomlysning av medlemsländernas klimat- och miljöpolitik genomförs vart tionde år och ger rekommendationer till länderna för deras klimat- och miljöarbete. Denna fjärde rapport undersöker Sveriges utveckling mot klimatneutralitet, biologisk mångfald, miljökvalitetsmål och Sveriges arbete för minskade utsläpp under det senaste decenniet.

OECD:s direktör Jo Tyndall och klimat- och miljöminister Romina Pourmokhtari finns tillgängliga för media direkt efter seminariet för enskilda intervjuer för att kommentera rapporten.

### Talare:

* **Romina Pourmokhtari**, klimat- och miljöminister
* **Jo Tyndall**, direktör för OECD:s miljödirektorat
* **Åsa Persson**, ordförande för Klimatpolitiska rådet och vice VD för Stockholm Environment Institute
* **Svante Mandell**, miljöekonomisk chef på Konjunkturinstitutet
* **Viveca Beckeman**, VD för Skogsindustrierna
* **Victoria Olsson**, hållbarhetschef på Arla Sverige
* **Fabian Levihn**, chef för forskning och utveckling på Stockholm Exergi
* **Svante Axelsson**, nationell samordnare för Fossilfritt Sverige
* **Daniel Westlén**, statssekreterare hos klimat- och miljöministern

### Moderator:

**Johan Kuylenstierna**, generaldirektör på Naturvårdsverket
