# Parisa Liljestrand besöker skola i Upplands Väsby som vunnit pris för sitt läsarbete

– En av mina främsta prioriteringar som kulturminister är att främja ökad läsning bland barn och unga. Att elever lär sig att läsa och att äga språket är en förutsättning för att de ska kunna bli aktiva och informerade medborgare, det är viktigt både för dem själva och för demokratin. Det är också en förutsättning för att Sverige ska kunna fortsätta att stå sig i den internationella konkurrensen som kunskapsnation, säger kulturminister Parisa Liljestrand.

Väsby skola arbetar aktivt med läsning. År 2024 vann klass 4A i skolan pris för Årets läsresa i tävlingen Den stora läsutmaningen. Besöket genomförs tillsammans med Josefin Malmqvist, ledamot i riksdagens utbildningsutskott.
