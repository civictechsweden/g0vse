# Statsministern deltar på extrainsatt möte i Europeiska rådet

På dagordningen står EU:s fortsatta stöd till Ukraina samt europeisk försvarspolitik. Inom ramen för europeisk försvarspolitik väntas ledarna även behandla finansiering av den upprustning som nu pågår i Europa.

Ukrainas president Volodymyr Zelenskyj väntas delta på mötet via länk.

Efter mötet i Europeiska rådet, fredagen den 7 mars, har statsminister Ulf Kristersson bjudit in partiledarna för alla riksdagspartier för information och diskussion om säkerhetsläget. På mötet kommer även Militära underrättelse- och säkerhetstjänsten, Must, att delta.
