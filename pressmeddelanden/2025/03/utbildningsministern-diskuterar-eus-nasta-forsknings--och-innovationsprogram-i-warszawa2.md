# Utbildningsministern diskuterar EU:s nästa forsknings- och innovationsprogram i Warszawa

Under mötet kommer ministrarna diskutera det kommande ramprogrammet för forskning och innovation i EU, och hur forskning och innovation kan bidra till EU:s konkurrenskraft. En strategi för startups och scaleups kommer också att diskuteras på mötet.

– EU:s konkurrenskraft hänger på att vi satsar på forskning, innovation och växande företag. Inte minst i en tid där det blåser hårt omkring oss behöver vi i EU stå stadigt tillsammans och vässa oss för att ligga i framkant, säger utbildningsminister Johan Pehrson.
