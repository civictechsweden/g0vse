# Östersjöstaternas råd får medel för att stärka arbetet mot prostitution och människohandel

- Arbetet med att förebygga och bekämpa prostitution och människohandel är prioriterat för regeringen både nationellt och i det gränsöverskridande samarbetet. De förslag som CBSS har lämnat syftar till att stärka arbetet på strategiska områden, säger jämställdhets och arbetslivsminister Paulina Brandberg.

Bidragsansökan inkluderar såväl långsiktiga och strategiska insatser som praktiska insatser i syfte att stärka yrkesverksamma som möter målgruppen och utsatta individer. Bidragsansökan inkluderar insatser som belyser alla utsatta grupper för människohandel för sexuella ändamål, men med ett särskilt fokus på unga och hbtqi-personer.

Sedan Rysslands utträde ur CBSS i mars 2022 har medlemsstaterna under 2023 reviderat den gemensamma människohandelsstrategin för 2020–2025. Hbtqi-personer har införts som en prioriterad målgrupp i arbetet mot människohandel och i stöd till utsatta.

CBSS ska lämna in en slutrapport till Kammarkollegiet senast den 31 mars 2026.
