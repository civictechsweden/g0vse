# Camilla Waltersson Grönvall och Gunnar Strömmer besöker SiS-hem

Socialtjänstministern och justitieministern kommer bland annat ta del av Statens institutionsstyrelses (SiS) arbete med stödet till unga avhoppare. Dessutom kommer de att möta unga som är placerade på Klarälvsgården.

SiS ungdomshem Klarälvsgården tar emot icke skolpliktiga pojkar med psykosocial problematik samt kriminalitet och missbruk. Ungdomshemmet har i dag låsbara behandlingsavdelningar och en öppen utslussningsavdelning som tillsammans utgör en intern vårdkedja.

Klarälvsgården ställer just nu om sin verksamhet för att framöver bara ta emot unga som begått brott och dömts till sluten ungdomsvård. Klarälvsgården ska också bli ett av få ungdomshem med den högsta säkerhetsklassningen.
