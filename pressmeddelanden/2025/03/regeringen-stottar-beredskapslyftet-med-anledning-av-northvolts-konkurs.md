# Regeringen stöttar Beredskapslyftet med anledning av Northvolts konkurs

–  I tider av kris är det extra viktigt med samarbete - därför är det välkommet att näringslivet mobiliserar för att behålla unik kompetens i Sverige. Beredskapslyftet arbetar på ett innovativt sätt för att ta vara på kraften att möta olika typer av samhällskriser. Northvolts konkurs är ett tydligt exempel på en sådan situation. Detta kommer göra skillnad för många människor, säger energi- och näringsminister Ebba Busch.

Efter Northvolts konkurs har regeringen har presenterat flera olika åtgärder. Vid gårdagens regeringssammanträde fattade regeringen beslut om att bidra till den ideella föreningen Beredskapslyftet. Beredskapslyftets arbete syftar till att underlätta matchningen mellan arbetsgivare och arbetstagare.
