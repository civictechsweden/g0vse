# Klimat- och miljöministern deltar i miljörådet i Bryssel

Fokus på ministermötet är en diskussion om kommissionens meddelande om given för en ren industri, en färdplan mot stärkt konkurrenskraft och fossilfrihet inom EU, som lades fram den 26 februari.

Färdplanen väntas bli en viktig grund för att stärka EU:s konkurrenskraft samtidigt som arbetet med att genomföra klimatomställningen fortsätter. Planen omfattar ett antal åtgärder och kommande lagförslag som ska stötta och påskynda klimatomställningen i EU samtidigt som den europeiska industrins konkurrenskraft stärks. Den innehåller också åtgärder för att stärka den cirkulära ekonomin, med bland annat en rättsakt om den cirkulära ekonomin, ett initiativ om grön moms och ett paket för den kemiska industrin.

Ministrarna kommer också att diskutera den globala miljöpolitiken, inklusive de fortsatta förhandlingarna om ett globalt avtal mot plastföroreningar. Inger Andersen, verkställande direktör för FN:s miljöprogram Unep, medverkar.

Mötet avslutas med ett antal övriga frågor, bland annat följande informationspunkter:

* Det polska ordförandeskapet och kommissionen kommer att rapportera om resultatet av partskonferensen för konventionen om biologisk mångfald (COP16), som avslutades i Rom i slutet av februari 2025.
* Ukrainas minister för miljöskydd och naturresurser Svitlana Grynchuk håller en föredragning om miljökonsekvenserna av Rysslands aggression mot Ukraina.
* Slovenien informerar om en rapport om regionala havsförvaltningsinsatser och de senaste resultaten inom ramen för Barcelonakonventionen.

Klimat- och miljöminister Romina Pourmokhtari deltar idag onsdag den 26 mars även vid ett informellt ministermöte i Bryssel som kommissionären för fiske och hav, Costas Kadis, bjudit in till inför FN:s havskonferens i Nice i juni.
