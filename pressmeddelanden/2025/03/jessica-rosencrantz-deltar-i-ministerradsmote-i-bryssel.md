# Jessica Rosencrantz deltar i ministerrådsmöte i Bryssel

Flera frågor står på agendan när EU:s stats- och regeringschefer möts den 20–21 mars. Däribland konkurrenskraft, stödet till Ukraina, situationen i Mellanöstern och inledande diskussioner om EU:s fleråriga budgetramverk.

– Att företag väljer att starta, stanna och utvecklas i Europa är avgörande för vår tillväxt och för att möta de utmaningar våra samhällen står inför, inte minst när det kommer till att bygga en stark och långsiktig försvarsförmåga och säkra ett fortsatt starkt stöd till Ukraina. Vi behöver bättre tillgång till kapital, fler frihandelsavtal, mer el, stärkt integration på den inre marknaden och ytterligare investeringar i forskning och utveckling, säger EU-minister Jessica Rosencrantz.

EU-ministrarna kommer också diskutera den europeiska planeringsterminen och relationen mellan EU och Storbritannien. Regeringen välkomnar diskussioner om stärkt samarbete mellan parterna, inte minst inom försvar och säkerhet.
