# Socialtjänstminister Camilla Waltersson Grönvall besöker Malmö

Socialtjänstminister Camilla Waltersson Grönvall kommer besöka den dagliga verksamheten Holmgången, som också är en butik och ett galleri. På den dagliga verksamheten kommer ministern ta del av verksamheten och erfarenheter från personal och brukare.

– Daglig verksamhet enligt LSS är en viktig insats för att främja den personliga utvecklingen och delaktigheten i samhället. Det övergripande målet är att utveckla deltagarens möjlighet till arbete. Det ska bli otroligt givande att ta del av arbetet på Holmgången och erfarenheter från såväl personal som brukare, säger socialtjänstminister Camilla Waltersson Grönvall.

I samband med besöken är media välkomna att närvara. Kontakta Linnéa Schor Radeborn för intervjuförfrågningar och mer information.
