# Regeringen reformerar AP-fonderna

Pensionssystemet har ett buffertkapital på omkring 2 000 miljarder kronor. Det är öronmärkt för framtida pensioner och förvaltas av fem så kallade buffertfonder. Det lagförslag som Pensionsgruppen i förra veckan ställde sig bakom har regeringen i dag beslutat om.

– Politiken har alltid ett ansvar att tillvarata skattebetalarnas pengar. Eftersom stordriftsfördelarna i AP-fondssystemet är uppenbara är det befogat att minska antalet fonder, vilket sänker kostnaderna. De här åtgärderna kan med tiden spara in flera hundra miljoner kronor varje år som i förlängningen innebär miljardtillskott till pensionerna, säger finansmarknadsminister Niklas Wykman.

Lagändringarna föreslås träda i kraft den 1 januari 2026.
