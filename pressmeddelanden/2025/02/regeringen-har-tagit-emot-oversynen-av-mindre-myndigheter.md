# Regeringen har tagit emot översynen av mindre myndigheter

– Statsförvaltningen behöver organiseras med tydligare fokus på statens kärnuppgifter, färre myndigheter och en förvaltning som kan bidra till att göra staten mer effektiv, mer ändamålsenlig och mindre fragmentiserad. Med den här utredningen som grund ser jag fram emot att ta ställning till de olika förslagen, säger civilminister Erik Slottner.

Den särskilde utredaren Ulf Bengtsson har sett över de mindre myndigheternas och analys- och utvärderings­myndigheternas uppgifter och organisering och lämnat förslag på förändringar i myndighetsstrukturen.

Regeringen kommer nu att bereda utredningens betänkande och överväga dess förslag.
