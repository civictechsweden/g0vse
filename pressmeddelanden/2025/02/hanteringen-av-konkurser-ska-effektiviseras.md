# Hanteringen av konkurser ska effektiviseras

I lagrådsremissen föreslås att flera av de uppgifter som tingsrätten i dag utför ska flyttas över till tillsynsmyndigheten (Kronofogdemyndigheten) eller konkursförvaltaren. Tingsrätten ska även fortsättningsvis pröva konkursansökan och förordna konkursförvaltare. Därefter ska tingsrätten endast involveras i handläggningen när det behövs för att pröva tvistiga frågor.

Den reform av konkursförfarandet som regeringen i dag beslutat om är den största förändringen sedan den nuvarande konkurslagen tillkom 1987. Förslagen skapar en effektivare hantering som ökar konkursreglernas möjlighet att fylla sin viktiga funktion i samhället. Förslagen frigör också resurser hos domstolarna för hanteringen av andra mål och ärenden.

Lagändringarna föreslås träda i kraft den 1 juli 2026.
