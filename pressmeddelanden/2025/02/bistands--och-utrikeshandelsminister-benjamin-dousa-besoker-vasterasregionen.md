# Bistånds- och utrikeshandelsminister Benjamin Dousa besöker Västeråsregionen

— Västeråsregionen är en vital del av Sveriges ekonomi, med en imponerande innovationskraft och starka exportföretag. Jag ser fram emot att lära mig mer om företagens verksamhet och diskutera hur regeringen kan stödja deras fortsatta framgångar på den globala marknaden, säger Benjamin Dousa.

Dagen inleds med ett verksamhetsbesök i Surahammar hos Uponor, den största plaströrstillverkaren i norra Europa som tillverkar hållbara plastprodukter för transport av dagvatten. Efter det kommer Dousa att träffa exportföretag hos Handelskammaren Mälardalen. Besöket avslutas med ett verksamhetsbesök på ABB.

För mer information och tid för media, kontakta pressekreterare Linn Laurin.
