# Andreas Carlson deltar i global konferens om trafiksäkerhet

Konferensen arrangeras av Marocko och Världshälsoorganisationen (WHO) och är den fjärde globala ministerkonferensen om trafiksäkerhet.

Den tredje och senaste ministerkonferensen hölls 2020 och då var Sverige värd tillsammans med WHO.

Vid konferensen i Marocko kommer Andreas Carlson att delta i panelsamtal om framtidens trafiksäkerhet, samt i sidoevent arrangerade av Business Sweden för att sprida kunskap om Vision Zero by Sweden.

Andreas Carlson kommer också att träffa ministrar från andra länder för bilaterala möten på trafiksäkerhetsområdet.

Även statssekreterare Johan Davidson deltar på konferensen i Marrakech.
