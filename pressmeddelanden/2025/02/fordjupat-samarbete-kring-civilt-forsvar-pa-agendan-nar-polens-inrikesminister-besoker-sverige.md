# Fördjupat samarbete kring civilt försvar på agendan när Polens inrikesminister besöker Sverige

Mötena mellan de svenska statsråden och den polska inrikesministern Tomasz Siemoniak sker mot bakgrund av det strategiska partnerskap som statsminister Ulf Kristersson och premiärminister Donald Tusk undertecknade i november 2024 samt Carl-Oskar Bohlins möte med Tomasz Siemoniak i Warszawa hösten 2024, då Sverige fungerade som strategisk partner vid Warsaw Security Forum.

Carl-Oskar Bohlin och Tomasz Siemoniak kommer att underteckna en avsiktsförklaring som ska implementera det strategiska partnerskapet på områdena för civilt försvar och civilskydd. Carl-Oskar Bohlin och den polska inrikesministern kommer även att ha en bilateral.

Tomasz Siemoniak kommer också att ha bilaterala möten med justitieminister Gunnar Strömmer och migrationsminister Johan Forssell.

Under dagen kommer Carl-Oskar Bohlin att bjuda med den polska inrikesministern med ansvar för civilt försvar på ett studiebesök i ett av Stockholms befolkningsskyddsrum.

Carl-Oskar Bohlin och Tomasz Siemoniak kommer att möta media vid kl. 13.00 och då är reportrar välkomna att delta.

Obligatorisk föranmälan senast onsdag den 19 februari kl. 11.00 via e-post till Niklas Forsström, se presskontakt. Ange namn, redaktion, i vilken funktion du vill delta (reporter eller fotograf). Du behöver också i anmälan redovisa presslegitimation.

Plats: Rosenbad, Ingång Drottninggatan 1

Inpassering sker från kl. 12.30 (30 minuter före pressmötet börjar). Deltagande sker i mån av plats.
