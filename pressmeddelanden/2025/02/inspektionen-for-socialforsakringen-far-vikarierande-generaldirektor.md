# Inspektionen för socialförsäkringen får vikarierande generaldirektör

Dan Ljungberg är för närvarande ställföreträdande generaldirektör och chef för Enheten för varaktigt nedsatt arbetsförmåga och funktionsvariation på Inspektionen för socialförsäkringen. Hans vikariat som generaldirektör och chef för myndigheten gäller från och med den 1 april 2025 tills dess att en ny generaldirektör och chef tillträder sin anställning.

Dan Ljungberg efterträder Eva-Lo Ighe som den 1 april tillträder som generaldirektör och chef för Statistiska centralbyrån (SCB).
