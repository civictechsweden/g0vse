# Socialministern besöker SM-veckan i Borås

– SM-veckan är en fantastisk möjlighet att uppleva bredden och mångfalden inom svensk idrott. Jag ser fram emot att träffa aktiva, ledare och volontärer samt att få inviga Fritidsbankens nya lokaler som kommer att göra det enklare för fler att prova på olika idrotter och friluftsaktiviteter, säger socialminister Jakob Forssmed.

SM-veckan är ett av Sveriges största, årligen återkommande, idrottsevenemang. Den arrangeras av Riksidrottsförbundet i samarbete med berörda specialidrottsförbund och värdstaden.

Socialministern, som ansvarar för idrottsfrågor, kommer att ta del av olika idrotter och även prova på-verksamheten.

Fritidsbanken är som ett bibliotek, fast med sport- och friluftsprylar. Socialministern kommer att delta under invigningen av Fritidsbankens nya lokaler.

Det finns tid för media. För intervjuförfrågningar, vänligen kontakta Tina Sahlén (se presskontakt).
