# Utredning för att genomföra två nya EU-direktiv som ska främja en hållbar konsumtion

Det är vanligt att konsumenter byter ut i stället för att låta reparera varor som går sönder i förtid. Förutom att det kan vara kostsamt för konsumenterna är det också skadligt för klimatet och miljön. Marknadsföring där olika typer av miljöpåståenden används har också blivit allt vanligare.

För att göra det lättare för en konsument att välja att reparera varan i stället för att köpa en ny och för att motverka vilseledande miljöpåståenden har direktiven om gemensamma regler för att uppmuntra reparation av varor och mer konsumentmakt i den gröna omställningen antagits. Direktiven utgör en del av ett större lagpaket inom ramen för den europeiska gröna given.

Hovrättsrådet Anne Kuttenkeuler har utsetts till särskild utredare och kommer att analysera och föreslå hur direktiven bäst kan genomföras i svensk lag.

Utredningen ska redovisa sina förslag senast den 15 december 2025.
