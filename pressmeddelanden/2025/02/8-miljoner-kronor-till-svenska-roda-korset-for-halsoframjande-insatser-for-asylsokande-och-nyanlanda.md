# 8 miljoner kronor till Svenska Röda Korset för hälsofrämjande insatser för asylsökande och nyanlända

– Detta bidrag är ett viktigt steg för att stödja de mest utsatta i vårt samhälle. Svenska Röda Korset har en lång erfarenhet och expertis inom detta område, och deras arbete är ett viktigt komplement till det offentligas arbete för att förbättra hälsan och välbefinnandet hos asylsökande och nyanlända, säger socialminister Jakob Forssmed.

Svenska Röda Korset är Sveriges största humanitära frivilligorganisation och har en ledande roll inom hälsofrämjande insatser, särskilt med fokus på psykisk hälsa och suicidprevention. Organisationen har sedan 2017 årligen fått statliga medel för att utveckla och stärka sitt arbete med asylsökande och nyanlända. Bidraget är för 2025 och ska användas för att stärka och utveckla insatser med särskilt fokus på psykisk hälsa och suicidprevention.

Bidraget ska blanda annat gå till att utveckla insatser för att möta grundläggande humanitära behov, och utveckla rådgivningsverksamhet för att stödja asylsökande och nyanlända med efterforskning och migrationsrelaterade frågor Svenska Röda Korset ska också stärka sociala aktiviteter för asylsökande barn och unga.

Regeringen planerar att avsätta medel för liknande insatser även under 2026 och 2027, förutsatt att riksdagen anvisar medel för detta ändamål.
