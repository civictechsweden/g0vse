# Sverige avser stödja Moldavien med 100 miljoner kronor i nytt energistöd

– Beslutet av Gazprom att stoppa de ryska gasleveranserna till Moldavien är ytterligare ett försök att underminera den politiska och ekonomiska stabiliteten i Moldavien. Det är viktigt att Sverige och EU står vid Moldaviens sida när Ryssland försöker skapa splittring och ekonomisk instabilitet. I och med detta stöd avser vi hjälpa de mest utsatta hushållen och bidra till att lindra den ekonomiska bördan av förhöjda energi- och elkostnader i vinter, säger bistånds- och utrikeshandelsminister Benjamin Dousa.

Stödet väntas gå till den energisårbarhetsfond som Moldavien och FN:s utvecklingsprogram (UNDP) inrättat för att stödja särskilt utsatta hushåll genom vintern. Sverige har tidigare stöttat fonden med totalt 200 miljoner kronor år 2022 och 2023.
