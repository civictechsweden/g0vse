# Statsministern besöker Kustbevakningen och Försvarets tolkskola

Vid Kustbevakningen får Ulf Kristersson och Carl-Oskar Bohlin en redogörelse av myndighetens arbete relaterat till den ryska skuggflottan i Östersjön.

Senare på dagen besöker statsministern och ministern för civilt försvar även Försvarsmaktens underrättelse- och säkerhetscentrum i Uppsala där de träffar anställda och värnpliktiga på Försvarets tolkskola.

### Praktisk information för media

I anslutning till besöket i Uppsala finns det två tider avsatt för media, båda i Uppsala. För mer detaljerad information kontakta Sara E Persson, se presskontakt.

Obligatorisk föranmälan senast måndag den 10 februari. Anmälan görs via mejl till presskommunikatör Nadine Sohier, se presskontakt. Ange namn, personnummer, registreringsnummer, redaktion och i vilken funktion du vill delta (reporter eller fotograf). Skicka också med bild på presslegitimation. Deltagande sker i mån av plats, bekräftelser kommer att skickas ut under tisdagen.
