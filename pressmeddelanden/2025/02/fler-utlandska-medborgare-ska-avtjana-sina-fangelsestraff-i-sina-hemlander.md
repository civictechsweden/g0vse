# Fler utländska medborgare ska avtjäna sina fängelsestraff i sina hemländer

– Regeringens omläggning av rättspolitiken medför att fler personer kommer sitta i fängelse, och under längre tid. Nu lägger vi skarpa förslag på riksdagens bord som innebär att dömda personer ska kunna avtjäna fängelsestraff i sina hemländer i fler fall än tidigare. Därigenom kan belastningen på svenska anstalter minska samtidigt som skattebetalarnas pengar värnas, säger justitieminister Gunnar Strömmer.

Förslagen innebär bland annat att

* en mer enhetlig och effektiv reglering införs för när Sverige kan begära och lämna bistånd med verkställighet av bland annat fängelsestraff i relation till länder utanför Norden och EU,
* frågor om överförande av verkställighet som huvudregel ska prövas på myndighetsnivå, och
* möjligheterna att föra över fängelsestraff från Sverige utvidgas, och nya regler i syfte att påskynda processen vid överförande av fängelsestraff införs.

Lagändringarna föreslås träda i kraft den 1 juli 2025.
