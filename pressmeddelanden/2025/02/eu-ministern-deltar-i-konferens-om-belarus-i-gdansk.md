# EU-ministern deltar i konferens om Belarus i Gdansk

Sedan presidentvalet 2020, som varken var fritt eller rättvist, har förtrycket ökat mot alla former av politisk opposition, civilsamhälle och oberoende media i Belarus. Enligt människorättsorganisationen Vjasna finns i dag nästan 1 300 politiska fångar i landet. Belarus demokratiska krafter, ledda av Svjatlana Tsichanouskaja, verkar i exil.

– Omvärlden får inte glömma de som kämpar för ett fritt, demokratiskt och självständigt Belarus. Den svenska regeringen fortsätter stödja de belarusiska demokratiska krafterna och understryka att ett framtida demokratiskt Belarus har en plats i den europeiska familjen, säger Jessica Rosencrantz.

Under besöket i Gdansk träffar EU-ministern också Polens utrikesminister Radoslav Sikorski, Ukrainas vice utrikesminister Misjenjko samt Svjatlana Tsichanouskaja, ledare för de belarusiska demokratiska krafterna i exil.
