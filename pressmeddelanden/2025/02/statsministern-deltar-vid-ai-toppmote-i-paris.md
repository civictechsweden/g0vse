# Statsministern deltar vid AI-toppmöte i Paris

Statsministern talar på måndagen vid en middag med stats- och regeringschefer från hela världen där även representanter för företag och civilsamhälle deltar. Under toppmötet anordnas även ett möte med EU:s stats- och regeringschefer, EU-kommissionen och ett antal företag för att diskutera europeisk konkurrenskraft.

Målet med toppmötet är att diskutera frågor som hållbarhet, etik, demokrati, arbetsmarknad och styrning kopplade till utvecklingen av AI.

Toppmötet samlar stats- och regeringschefer, ledare för internationella organisationer samt företagsledare och representanter från akademi, civilsamhälle och kulturvärlden. Indiens premiärminister Modi står tillsammans med Frankrikes president Macron värd för toppmötet.
