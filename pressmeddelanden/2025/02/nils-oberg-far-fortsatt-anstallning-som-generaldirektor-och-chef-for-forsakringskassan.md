# Nils Öberg får fortsatt anställning som generaldirektör och chef för Försäkringskassan

Nils Öbergs nuvarande anställning sträcker sig till den 30 juni 2025. Nu förlängs hans uppdrag med tre år till och med den 30 juni 2028.

– Att regeringen förlänger Nils Öbergs anställning som generaldirektör för Försäkringskassan säkerställer kontinuitet i en viktig fas hos myndigheten. Socialförsäkringen finns till för de personer som har rätt till den, därför har regeringen gett Försäkringskassan i uppdrag att öka tillgängligheten och effektiviteten så att det är lätt att göra rätt från början. Samtidigt stärker regeringen arbetet mot bidragsbrottsligheten. Med sin erfarenhet och sitt ledarskap kan Nils Öberg fortsätta detta viktiga arbete, säger äldre- och socialförsäkringsminister Anna Tenje.

Nils Öberg har varit Försäkringskassans generaldirektör sedan den 3 juni 2019.
