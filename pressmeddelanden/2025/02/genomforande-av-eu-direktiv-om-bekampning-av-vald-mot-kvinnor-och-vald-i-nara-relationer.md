# Genomförande av EU-direktiv om bekämpning av våld mot kvinnor och våld i nära relationer

Den första EU-lagstiftningen någonsin om bekämpning av våld mot kvinnor antogs förra året. Syftet med EU-direktivet är att fastställa en heltäckande ram för att effektivt bekämpa våld mot kvinnor och våld i nära relationer inom EU.

Direktivet ställer bland annat krav på att alla medlemsstater kriminaliserar kvinnlig könsstympning, tvångsäktenskap och brott på nätet såsom delning av intima bilder utan samtycke. Direktivet innehåller också åtgärder för att förebygga våld mot kvinnor och våld i nära relationer och fastställer standarder för skydd och stöd till brottsoffer. Den svenska regleringen motsvarar i stora delar redan detta.

Under det svenska ordförandeskapet i ministerrådet prioriterade regeringen arbetet med direktivet och lyckades förhandla fram en preliminär överenskommelse mellan medlemsstaterna. Direktivet är en milstolpe i arbetet för att bekämpa våld mot kvinnor och våld i nära relationer på EU-nivå.

Utredare är hovrättsrådet Mikaela Bexar.

Uppdraget ska redovisas senast den 27 maj 2026.
