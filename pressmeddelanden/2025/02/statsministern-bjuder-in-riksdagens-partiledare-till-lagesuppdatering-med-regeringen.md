# Statsministern bjuder in riksdagens partiledare till lägesuppdatering med regeringen

Mötet kommer inledas med en tyst minut. Därefter kommer justitieministern och Polismyndigheten ge regeringen och partiledarna information.

– Tisdagen den 4 februari kommer för alltid markera en mörk dag i svensk historia. Idag har människor vaknat till en ofattbar sorg och smärta. För de människor som förlorat en älskad blir livet aldrig detsamma igen. Vi är ett land i sorg och vi måste alla samlas - som nation, som medmänniskor och som ledare för partierna i riksdagen. Tillsammans måste vi hjälpa de skadade och de anhöriga att bära sorgen och tyngden av den här dagen. Därför är det viktigt för mig att bjuda in riksdagens partiledare till mötet imorgon, säger statsminister Ulf Kristersson.

En nationell tyst minut kommer hållas senare. Mer information om detta kommer.
