# Anna Tenje deltar på OECD:s ministermöte om socialpolitik

OECD:s (Organisationen för ekonomiskt samarbete och utveckling) ministermöte erbjuder en viktig plattform för ministrar att utbyta idéer och strategier kring socialpolitik, med fokus på framtida investeringar.

– Många länder står inför liknande utmaningar med en åldrande befolkning och nedåtgående födelsetal. Jag ser fram emot att träffa mina ministerkollegor att utbyta kunskaper och erfarenheter på det socialpolitiska området. Inte minst är jag intresserad av hur vi motverkar ålderism och möjligheter för fler att jobba längre, säger äldre- och socialförsäkringsminister Anna Tenje.

Ministrar från ett 30-tal länder deltar och statsråd Tenje kommer även att ha bilaterala möten, bland annat med Frankrike, Ukraina och Storbritannien.

– Demografi och födelsetal har en långsiktig påverkan på hela samhället, jag vill också diskutera möjligheter för fler att kombinera arbetsliv med familjeliv, fortsätter äldre- och socialförsäkringsminister Anna Tenje.

Under besöket i Paris kommer ministern även göra ett studiebesök på La Maison des Parents, ett äldreboende i Paris, som fokuserar på högkvalitativ vård och socialt engagemang.
