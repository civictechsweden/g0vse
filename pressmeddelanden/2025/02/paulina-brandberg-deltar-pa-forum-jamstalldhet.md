# Paulina Brandberg deltar på Forum Jämställdhet

Jämställdhets- och arbetslivsminister Paulina Brandberg kommer att medverka i ett flertal aktiviteter under den 5 februari. Bland annat ett lunchseminarium som handlar om våld i ungas nära relationer.

- Forskning visar att det finns stora likheter mellan det våld som förekommer i ungas parrelationer jämfört med vuxnas, men det finns särskilda omständigheter kopplade till ungdomstiden som har betydelse för våldet och för vilka konsekvenser det leder till. För mig som jämställdhetsminister är det viktigt att belysa ungas våldsutsatthet så att vi lättare kan upptäcka och förhindra den, säger jämställdhets- och arbetslivsminister Paulina Brandberg.

I samband med konferensen kommer Paulina Brandberg att vara tillgänglig för media. Kontakta pressassistent Emelie Franzén vid intresse, se presskontakt nedan.
