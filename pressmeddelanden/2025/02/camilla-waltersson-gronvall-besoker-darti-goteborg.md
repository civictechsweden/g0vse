# Camilla Waltersson Grönvall besöker Dart i Göteborg

– Det är viktigt att barn, ungdomar och vuxna med olika typer av funktionsnedsättningar bemöts på ett bra sätt och får det stöd de behöver. Det är otroligt givande att besöka Dart och ta del av deras framgångar inom både utredning och forskning. Deras kunskap om kommunikationsstöd och digital delaktighet är otroligt värdefull och en resurs i samhället, säger socialtjänstminister Camilla Waltersson Grönvall.

Dart är en specialistenhet för kommunikationsstöd och digital delaktighet. De arbetar med olika sätt att stödja kommunikation för personer med funktionsnedsättning. Dart ligger i Göteborg men tar emot patienter från hela Sverige.
