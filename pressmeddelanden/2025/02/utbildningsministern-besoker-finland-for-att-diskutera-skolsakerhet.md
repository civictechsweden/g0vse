# Utbildningsministern besöker Finland för att diskutera skolsäkerhet

På agendan för besöket finns skolsäkerhet och åtgärder som Finland vidtagit efter skolskjutningar. Tillsammans kommer ministrarna även att besöka en grundskola i Helsingfors. Där kommer de diskutera säkerhet och förebyggande arbete i skolan med skolans ledning.

– Finland har tyvärr drabbats av flera skolskjutningar och har vidtagit omfattande åtgärder för att förebygga och stoppa fler sådana händelser. Efter den fruktansvärda masskjutningen i Örebro förra veckan är det mer angeläget än någonsin att dra lärdom och se vilka åtgärder vi kan vidta för att stoppa liknande våldsdåd i Sverige framöver, säger utbildningsminister Johan Pehrson.

Vänligen kontakta pressekreterare för mer information om besöket.
