# Ny generaldirektör för Statistiska centralbyrån

– SCB har ett viktigt uppdrag, särskilt i tider av desinformation och bristande tillit. Myndigheten är dessutom inne i en viktig omvandling som involverar både digitalisering och AI. Eva-Lo Ighe har lång erfarenhet från statsförvaltningen och kunskapsintensiva verksamheter. Det glädjer mig att hon har tackat ja till uppdraget och jag ser fram emot vårt kommande samarbete, säger civilminister Erik Slottner.

Eva-Lo Ighe har mångårig erfarenhet av att leda statistik- och forskningsnära verksamheter från olika roller vid myndigheter. Bland annat har hon varit chef för avdelningen för rättspsykiatri på Rättsmedicinalverket och tidigare arbetat med socialförsäkringsfrågor på Försäkringskassan.

Regeringen har stärkt SCB genom att tillföra ytterligare resurser för att myndigheten ska utveckla arbetet med att modernisera och effektivisera sin datahantering.

Eva-Lo Ighes förordnande löper på 6 år fram till och med den 31 mars 2031.
