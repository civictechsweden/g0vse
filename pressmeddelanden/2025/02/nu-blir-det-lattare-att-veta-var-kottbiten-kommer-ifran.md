# Nu blir det lättare att veta var köttbiten kommer ifrån

– Många vill göra medvetna val även när de går på restaurang och nu underlättar vi för det. Min förhoppning är att detta kan gynna svensk produktion av kött, säger landsbygdsminister Peter Kullgren.

På uppdrag av regeringen har Livsmedelsverket tagit fram föreskrifter om att restauranger och storhushåll ska informera konsumenter om vilket ursprungsland köttet som serveras kommer ifrån. Föreskrifterna omfattar kött från nöt, gris, får, get och fjäderfä. Informationen kan ges skriftligt eller muntligt på begäran.
