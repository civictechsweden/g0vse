# Pål Jonson och Carl-Oskar Bohlin besöker Norrbotten

I Älvsbyn kommun finns Försvarets materielverks Test och Evaluering Vidsel, som i över 60 år har fungerat som en prov- och övningsbas för Försvarsmakten. Försvarsminister Pål Jonson och minister för civilt försvar Carl-Oskar Bohlin besöker testbasen för att bland annat titta på utvecklingen av både flygburna vapensystem och obemannade markfordon.

Under tisdagen besöker Carl-Oskar Bohlin också Civo Norr för att få en helhetsbild av arbetet inom det norrländska civilområdet, vilka utmaningar de står inför, hur samarbetet med Militärregion Norr, MRN, går, utbildnings- och övningsverksamhet samt samarbetet över gränserna.

På onsdagen besöker Pål Jonson MRN, i Boden samt de till staden hemmahörande regementena I19 och A8. Syftet med besöken är få en bild av hur det går med tillväxten och utvecklingen av verksamheten, träffa värnpliktiga, soldater, befäl och krigsförbandschefer.

För medieförfrågningar kontakta respektive statsråds pressekreterare.
