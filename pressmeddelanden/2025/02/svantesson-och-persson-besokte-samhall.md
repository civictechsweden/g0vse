# Svantesson och Persson besökte Samhall

– Jag blir alltid lika glad när jag träffar medarbetare på Samhall. Kvinnor och män som har ett jobb att gå till, en egen lön att leva på, bidrar till samhället och är en del av en arbetsgemenskap. Samhall fyller en central funktion och är en viktig arbetsgivare med 24 000 anställda i 25 olika yrkesroller över hela Sverige, säger finansminister Elisabeth Svantesson.

– Arbetsmarknaden måste bli bättre på att tillvarata potentialen hos personer med funktionsnedsättning. Samhall spelar en viktig roll i att säkerhetsställa att individer får det stöd och de anpassningar som de behöver för att kunna jobba, säger arbetsmarknads- och integrationsminister Mats Persson.

Under besöket tog statsråden del av företagets verksamhet och hur de arbetar för att genomföra sitt uppdrag. De fick också träffa medarbetare inom Samhalls verksamhet på företaget Dahl och höra om deras erfarenheter.
