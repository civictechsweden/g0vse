# Flaggning på halv stång efter våldsdådet i Örebro

– Det är med bottenlös sorg som vi igår tog emot beskedet från polisen att många människor har dödats och flera har skadats i en skolskjutning i Örebro. Det som inte får hända har nu hänt. I dag flaggar vi på halv stång när hela Sverige samlas till stöd för de drabbade – och i sorg över det som har hänt, säger statsminister Ulf Kristersson.

Flaggan kommer att vara på halv stång under onsdagen från kl 09.00.

Statsministern uppmanar till en bred anslutning kring denna sorgeflaggning.
