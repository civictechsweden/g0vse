# Ny ägarpolicy för statliga bolag

Bolagen med statligt ägande ägs ytterst av svenska folket och utgör en betydande del av Sveriges näringsliv. Statens ägarpolicy har utvecklats genom åren. Det är viktigt att staten anpassar policyn i linje med samhällsutvecklingen.

Syftet med en uppdaterad ägarpolicy är bland annat att tydliggöra ägarens förväntningar på de statliga bolagen med en tydligare ram för styrningen av statliga bolag och ett ökat fokus på lönsamhet.

– Det är viktigt att affärsmässigt drivna statliga bolag levererar värde till skattebetalarna. Därför betonar den nya ägarpolicyn lönsamhet, omställningsförmåga och ansvarstagande, säger finansminister Elisabeth Svantesson.

Enligt den nya policyn ska bolag med statligt ägande:

* Agera affärsmässigt
* Ha god bolagsstyrning
* Generera hållbart värdeskapande
* Ha långsiktiga ambitioner och god omställningsförmåga
* Präglas av säkerhetsmedvetenhet och på marknadsmässiga villkor bidra till landets beredskap för kris och krig
* Betala rimliga och väl avvägda ersättningar och
* Agera transparent i förhållande till sina intressenter.

Den nya ägarpolicyn ska tillämpas av bolag med statligt ägande från och med årsstämman 2025.
