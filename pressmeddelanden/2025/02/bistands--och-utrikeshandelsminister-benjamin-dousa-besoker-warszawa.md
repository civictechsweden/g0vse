# Bistånds- och utrikeshandelsminister Benjamin Dousa besöker Warszawa

– Sverige och Polen har ett nära samarbete och ett tätt utbyte mellan respektive lands regeringar. Det lägger en stabil grund för fortsatt fördjupat samarbete vad gäller bland annat handelsutbytet mellan Sverige och Polen. Under besöket kommer också det polska EU-ordförandeskapet, stödet till Ukraina, EU:s utvidgning och den transatlantiska länken att diskuteras, säger bistånds- och utrikeshandelsminister Benjamin Dousa.

Under besöket kommer bistånds- och utrikeshandelsministern att ha samtal med företrädare för den polska regeringen.

I Warszawa kommer bistånds- och utrikeshandelsministern också att träffa svenska företag verksamma i Polen.

Sverige och Polen har ett nära samarbete och ett tätt utbyte mellan respektive lands regeringar. I november 2024 undertecknade statsminister Kristersson och Polens premiärminister Tusk ett strategiskt partnerskapsavtal som identifierar ett antal områden för fördjupat samarbete, bland annat försvars- och säkerhetspolitik, stödet till Ukraina, handel samt innovation och energi.
