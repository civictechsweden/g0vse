# Maria Malmer Stenergard deltar i EU:s utrikesministermöte

På dagordningen står Rysslands aggression mot Ukraina samt situationen i Mellanöstern och Demokratiska republiken Kongo.

— Rådet sammanträder på treårsdagen av Rysslands fullskaliga invasion av Ukraina. Det är nu viktigare än någonsin att öka EU:s militära och civila stöd till Ukraina, och att alla medlemsstater bidrar till detta. Jag välkomnar också antagandet av ett sextonde sanktionspaket. Vi behöver nu ta vidare arbetet med fler sanktioner mot Ryssland, inte minst mot rysk energiexport, säger utrikesminister Maria Malmer Stenergard.
