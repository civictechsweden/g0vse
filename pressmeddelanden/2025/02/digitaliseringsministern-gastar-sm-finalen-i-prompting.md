# Digitaliseringsministern gästar SM-finalen i prompting

Prompters skrivs i samband med användandet av generativ AI. Genom att skriva en prompt instruerar användaren AI-systemet att producera ett visst resultat, till exempel att skapa en bild eller svara på en fråga. Vid SM-finalen hos Google kommer en jury bestående av AI-experter och representanter från näringslivet, myndigheter och intresseorganisationer att bedöma de tävlandes prompter utifrån ett antal kriterier som till exempel kreativitet och tydlighet.

– En av fördelarna med att använda generativ AI är dess förmåga att automatisera arbetsuppgifter. Det kan frigöra tid för anställda att fokusera på andra arbetsuppgifter, vilket kan resultera i en högre produktivitet och kostnadsbesparingar och skapar medborgarnytta, säger civilminister Erik Slottner.
