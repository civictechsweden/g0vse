# Statsministern reser till Italien och Tyskland

I Rom träffar statsministern Italiens premiärminister Giorgia Meloni för att diskutera gemensamma utmaningar, som den irreguljära migrationen till EU. De kommer också diskutera stödet till Ukraina, EU:s säkerhet och försvar.

I anslutning till mötet med Meloni hålls en gemensam presskonferens.

På eftermiddagen reser statsministern till Berlin. Där träffar han Friedrich Merz, partiledare för CDU.

För mer information om besöken, kontakta angiven presskontakt.
