# Civilministern har tagit emot en färdplan för Sveriges digitala infrastruktur

– Sverige ska bli snabbare på att digitalisera den offentliga förvaltningen. Ena är en viktig del i att skapa en effektivare och smartare förvaltning där myndigheter kan utbyta information smidigt och säkert. Analyser visar att rätt använt så kan det samhällsekonomiska värdet vara 10 miljarder på 10 år. Ena skapar också förutsättningar för snabbare och enklare kontakt med myndigheter, där medborgare kan få tillgång till rätt information och tjänster utan onödiga hinder, säger digitaliseringsminister Erik Slottner.

Rapporten innehåller en färdplan för Ena fram till 2030, kopplat till EU:s program för det digitala årtiondet. Färdplanen beskriver hur fler digitala tjänster kan samlas på en plats och nås genom en gemensam digital ingång. Anslutningen till Ena kan förenklas och hur digitaliseringen kan stärka totalförsvaret. Den identifierar även processer inom offentlig verksamhet som kan effektiviseras genom automatisering, AI och bättre datadelning. Arbetet ska bidra till långsiktiga besparingar för staten.

Färdplanen tar också hänsyn till EU:s digitala rättighetsförklaring, AI-kommissionens förslag och OECD:s rekommendationer för digital förvaltning.
