# Jessica Rosencrantz deltar på informellt ministerrådsmöte i Warszawa

– Vi möts i en kritisk tid. Europa måste ta ett större ansvar för vår säkerhet, vårt välstånd och stödet till Ukraina. Det inkluderar att stödja Ukraina på vägen mot ett EU-medlemskap. Vi måste stärka Europas konkurrenskraft och försäkra oss om att EU har en långtidsbudget som värnar svenska intressen och rustar Europa för framtida utmaningar, säger EU-minister Jessica Rosencrantz.

Vid det informella ministerrådet deltar representanter från flera av EU:s kandidatländer. I samband med mötet träffar EU-ministern Moldaviens biträdande premiärminister och EU-integrationsminister Cristina Gherasimov för ett separat samtal om landets anslutningsprocess till EU.
