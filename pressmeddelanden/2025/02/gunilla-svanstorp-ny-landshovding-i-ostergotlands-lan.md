# Gunilla Svantorp ny landshövding i Östergötlands län

– Gunilla Svantorp har verkat som politiker på kommunal, regional och nationell nivå. Hon har därtill arbetat med internationella frågor och har lång erfarenhet av riksdagsarbete, bland annat som ordförande i riksdagens utbildningsutskott. Svantorps erfarenheter kommer att vara en tillgång för invånarna i Östergötlands län. Jag är glad att Gunilla Svantorp tackat ja till uppdraget som ny landshövding i Östergötlands län, säger civilminister Erik Slottner.

Gunilla Svantorp är född 1964 och har varit riksdagsledamot sedan 2010. Hon har varit ledamot i trafikutskottet (2022-2024) samt ledamot (2010-2019) och ordförande (2019-2022) i utbildningsutskottet.
