# Finansministern deltar vid Ekofinrådets möte den 18 februari

Vid Ekofinrådets möte väntas ministrarna även få en presentation av och diskutera den så kallade konkurrenskraftskompassen. Kompassen bygger på delarna i Draghi-rapporten och beskriver inriktningen för det kommande arbetet med att stärka EU:s konkurrenskraft och ekonomiska tillväxt.

Dessutom väntas rådet godkänna slutsatser om riktlinjer för EU:s årsbudget för 2026 och rösta om en rekommendation till Europaparlamentet om att kommissionen bör beviljas ansvarsfrihet för genomförandet av EU-budgeten för 2023.
