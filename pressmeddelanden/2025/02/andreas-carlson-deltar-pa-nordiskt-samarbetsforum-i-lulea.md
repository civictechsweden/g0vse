# Andreas Carlson deltar på nordiskt samarbetsforum i Luleå

Platform North är Trafikverkets initiativ för samverkan mellan de nordiska länderna med anledning av bland annat industrisatsningar, grön omställning och ökat fokus på militär mobilitet i norra Sverige, norra Norge och norra Finland.

Temat för seminariet den 12–13 februari är vikten av nordiskt samarbete i norr, med fokus på transportinfrastruktur.

I samband med besöket på Platform North Forum kommer det finnas möjlighet för media att ställa frågor till Andreas Carlson.

Medverkar gör även Trafikverkets generaldirektör Roberto Maiorana, Norges transportminister Jon-Ivar Nygård samt Jarkko Saarimäki, generaldirektör för den finska transport- och kommunikationsmyndigheten.

Andreas Carlson kommer också att besöka Luleå hamn och isbrytare.
