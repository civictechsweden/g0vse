# Spjutspetsforskning i fokus när utbildningsministern besöker Italien

Business Sweden och den italienska regionen Emilia Romagna arrangerar ett svenskt-italienskt life science-event för att främja svensk företagsverksamhet i Italien. Utbildningsminister Johan Pehrson kommer invigningstala på eventet.

Under resan kommer utbildningsministern besöka anläggningar med inriktning på spjutspetsforskning. En av dessa är Bologna Technopolo, ett toppmodernt forskningscenter som inrymmer superdatorn Leonardo, vilket är en av världens mest kraftfulla datorer. Leonardo ligger till grund för det som ska bli Italiens AI-fabrik. Detta i likhet med superdatorn Mimer i Linköping, som ska utvecklas till Sveriges AI-fabrik.

Ministern kommer också att besöka excellenscentret ESRIN, European Space Agency Centre for Earth Observation. Excellenscentret, som ligger strax utanför Rom, arbetar med jordobservationer genom data från satelliter.

Resan avslutas med ett besök på Svenska institutet i Rom där svensk humanistisk forskning har genomförts i 100 år.
