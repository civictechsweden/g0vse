# Sjukvårdsministern besöker Region Jämtland Härjedalen

Under besöket i Region Jämtland Härjedalen kommer ministern att besöka vårdverksamheter, prata med vårdpersonal och träffa både hälso- och sjukvårdsledningen samt regionledningen.

På förmiddagen kommer sjukvårdsministern att göra ett verksamhetsbesök på Östersunds sjukhus och träffa det mobila närvårdsteamet, MiNT, som utgår ifrån sjukhuset. På eftermiddagen kommer ministern besöka Zätagränd Hälsocentral.

Ministern kommer, likt vid varje regionbesök, även att träffa regionledningen för att diskutera aktuella politiska frågor samt ta del av arbetet med omställningen till god och nära vård.

Det finns tid för media. För mer information och intervjuförfrågningar, kontakta pressassistent Matilda Anttonen.
