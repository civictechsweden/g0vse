# Regeringen satsar på ökad patientsamverkan inom life science

– Det är väldigt viktigt att lyssna på patienterna. Det leder till snabbare rekrytering till studier, bättre produkter och större chans att nya behandlingar lyckas, säger sjukvårdsminister Acko Ankarberg Johansson.

EUPATI Sverige är en nationell plattform som arbetar för ökad patientinvolvering. De kommer att använda bidraget för att etablera en långsiktig och transparent plattform för samverkan mellan patienter, hälso- och sjukvård samt offentliga och privata aktörer. Målet är att säkerställa att patienters erfarenheter och kunskap tas tillvara och bidrar till förbättrad forskning, innovation och vård, ofta sammanfattat inom begreppet life science. Socialstyrelsen har fått i uppdrag att administrera och följa upp hur medlen används.

EUPATI Sverige genomför utbildningar för patienter och närstående för att stärka deras medverkan i utvecklingen av läkemedel och medicinteknik. Utbildningarna omfattar en bred kunskap om forskning, regulatoriska frågor och hälsoekonomi.

Satsning är en del av den nationella strategin för life science, som syftar till att säkerställa att innovationer inom vård och forskning skapar verklig patientnytta och möjliggör bättre behandlingar.
