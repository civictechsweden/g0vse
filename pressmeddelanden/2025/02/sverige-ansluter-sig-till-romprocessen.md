# Sverige ansluter sig till Romprocessen

Italien har intagit en central roll i den europeiska migrationsdebatten. Landet har ett utsatt geografiskt läge vid Medelhavet och inflödet av irreguljära migranter har tidvis varit mycket högt. Regeringen vill se ökade synergier mellan migrationspolitiken och utvecklingssamarbete, främjande och handelspolitik. Romprocessen kan bidra till att främja hållbar utveckling och ekonomiskt tillväxt i Sveriges partnerländer bland annat i syfte att motverka irreguljär migration.

– Både Italien och Sverige känner alltför väl till konsekvenserna av omfattande irreguljär invandring. Därför genomför båda våra länder nu stora förändringar och agerar för att EU ska göra mer. Romprocessen är en plattform för att hantera migration och utveckling tillsammans med partnerländer. Migration kan inte hanteras inom ett enda politikområde. Jag ser Romprocessen som ett bra exempel på att kombinera migration och utveckling, handel och ekonomiska frågor, i det som ibland kallas ett "whole of government approach”, säger statsminister Ulf Kristersson.

Nyheten presenterades vid en gemensam pressträff av statsminister Ulf Kristersson och Italiens premiärminister Giorgia Meloni. Pressträffen går att se i efterhand på italienska regeringens Youtubekanal, se genvägar.
