# Statsministern bjuder in till nationell tyst minut efter våldsdådet i Örebro

– Det som inte fick hända har hänt och hela landet sörjer med de drabbade. Den 4 februari 2025 kommer för alltid markera en mörk dag i svensk historia. För att hedra offren som aldrig kom hem till sina nära vill jag bjuda in alla över hela vårt land att samlas i en tyst minut, säger statsminister Ulf Kristersson.

Dagen för den tysta minuten hissas flaggorna på halv stång från morgonen kl. 09.00 till dess att den tysta minuten har avslutats.

Tiden är fastställd i dialog med Örebro kommun, Länsstyrelsen i Örebro län och Sveriges riksdag som hedrar offren på Stortorget i Örebro respektive i riksdagens kammare.

Statsministern uppmanar till bred uppslutning kring den tysta minuten.
