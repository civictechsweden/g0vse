# UHR ska genomföra en förstudie om medborgarskapsprov

Förstudien ska ta sin utgångspunkt i förslag och bedömningar i delbetänkandet Krav på kunskaper i svenska och samhällsvetenskap för svenskt medborgarskap. I uppdraget om förstudie får UHR det övergripande ansvaret för att ta fram ett medborgarskapsprov, vilket bland annat innebär att myndigheten ska ansvara för att provet tas fram, genomförs, utvecklas och rättas. UHR får komma överens med en eller flera myndigheter om att bistå vid genomförandet av provet, till exempel när det gäller lokaler.

För att medborgarskapsprovet ska kunna komma på plats så snart som möjligt ingår det i uppdraget att provet ska införas i två steg. I det första steget ingår ett delprov i samhällskunskap och två delprov i svenska, ett i läsförståelse och ett i hörförståelse. Delprov i svenska i skriftlig och muntlig färdighet kräver ytterligare förberedelsearbete och kommer därför att införas i ett senare skede.
