# Utrikesminister Maria Malmer Stenergard besöker Köpenhamn

– Sverige och Danmark är nära allierade, grannar och vänner. Danmark har precis tagit över ordförandeskapet i det nordisk-baltiska utrikes- och säkerhetspolitiska samarbetet efter Sverige. Jag ser fram emot att diskutera hur vi kan utveckla samarbetet ytterligare för att hantera regionala och globala utmaningar och flytta fram våra positioner, säger utrikesminister Maria Malmer Stenergard.

Mötet mellan utrikesministrarna kommer bland annat att handla om stärkt regionalt samarbete, säkerhetspolitiska frågor och stödet till Ukraina samt 25-årsjubileet av Öresundsbron.
