# Flera skatteförslag remitteras inför höstbudgeten

## Följande förslag har remitterats

### Förslag om förlängd utökad skattenedsättning på jordbruksdiesel

I promorian föreslås att den tillfälligt utökade skattenedsättningen på jordbruksdiesel förlängs även under 2026. I promemorian föreslås även att beloppsgränsen för kvartalsvis återbetalning ändras, så att en gräns gäller per kvartal i stället för per år.

Ändringarna föreslås träda i kraft den 1 januari 2026.

[Promemoria: Förlängd tillfälligt utökad nedsättning av skatt på jordbruksdiesel och vissa ändrade villkor för återbetalning](/rattsliga-dokument/departementsserien-och-promemorior/2025/02/forlangd-tillfalligt-utokad-nedsattning-av-skatt-pa-jordbruksdiesel-och-vissa-andrade-villkor-for-aterbetalning/)

### Förslag om utvidgad skattebefrielse för elskatt i metallurgiska processer

I promemorian föreslås att skattebefrielsen för energiskatt på el som förbrukas i metallurgiska processer utvidgas till att även omfatta uppvärmning av skänkar och liknande kärl.

Ändringarna föreslås träda i kraft den 1 juli 2026.

[Promemoria: Enhetlig energibeskattning vid metallurgiska processer](/rattsliga-dokument/departementsserien-och-promemorior/2025/02/enhetlig-energibeskattning-vid-metallurgiska-processer/)

### Förslag om beskattning av gaser utifrån energiinnehåll

I promemorian föreslås en ändrad energiskattemässig definition av biogas. Dessutom föreslås en skattebefrielse för biogas som blandas in i andra bränslen i vissa fall och beskattning av gasformiga bränslen utifrån energiinnehåll.

Ändringarna föreslås träda i kraft den 1 juli 2026.

[Promemoria: Moderniserad beskattning av gaser](/rattsliga-dokument/departementsserien-och-promemorior/2025/02/moderniserad-beskattning-av-gaser/)
