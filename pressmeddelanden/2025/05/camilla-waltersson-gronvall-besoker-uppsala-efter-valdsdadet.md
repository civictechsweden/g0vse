# Camilla Waltersson Grönvall besöker Uppsala efter våldsdådet

Under besöket till Uppsala kommun möter socialtjänstminister Camilla Waltersson Grönvall representanter från kommunstyrelsen, socialnämnden, socialförvaltningen, utbildningsförvaltningen och Uppsala ungdomsjour. Under mötena kommer kommunens arbete efter våldsdådet i Uppsala den 29 april stå i fokus, med nedslag i socialtjänstens och skolans arbete.

Under dagen kommer socialtjänstministern också att besöka Uppsala universitet för att möta socionomstudenter, för att ta del av deras studenternas erfarenheter och syn på utbildningen. Regeringen har tidigare tagit emot en översyn av socionomutbildningen för att bättre möta dagens samhällsutmaningar och stärka det brottsförebyggande arbetet, vilket nu bereds i Regeringskansliet.

Socialtjänstminister Camilla Waltersson Grönvall besöker också Erikshjälpens ”Framtidsverkstad” i Gränby. Dessutom kommer ministern att besöka Lötenkyrkan för att träffa flera aktörer i Uppsala som tillsammans arbetar för barn och ungas bästa.

I samband med besöket finns möjlighet för media att delta. Kontakta Karl Opdal för intervjuförfrågningar och mer information.
