# Kriminalvården förstärks med nya platser

Kriminalvården har begärt regeringens medgivande att få ingå 25-årigt hyresavtal för häkte och nationell transportenhet i Skövde. Hyresavtalet omfattar bland annat ombyggnation av befintlig byggnad samt kompletterande tillbyggnad.

Det nya avtalet innebär vid full beläggning 155 nya platser vid häktet i Skövde som beräknas tas i bruk år 2027. Platserna ingår i Kriminalvårdens planerade utbyggnad.

Regeringen har sedan den tillträdde fattat beslut om hyresavtal som innebär över 2 500 nya platser i Kriminalvården på olika orter runt om i Sverige.
