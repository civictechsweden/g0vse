# Kulturdepartementet föreslår ny ordförande i Voksenåsens styrelse

– Jag är glad över att nominera Beatrice Ask till ledamot och ny ordförande för Voksenåsen. Beatrice Asks bakgrund både som statsråd och landshövding passar bra med Voksenåsens unika roll som mötesplats för internationellt och kulturellt samarbete, säger kulturminister Parisa Liljestrand.

Beatrice Ask var landshövding i Södermanlands län mellan 2020 och 2025 och har tidigare varit statsråd samt riksdagsledamot för Moderaterna. Hon är även ordförande för Finansinspektionens styrelse.

Regeringen föreslår omval av ledamöterna Lisa Ann Cooper, Espen Daae, Johanna Danielsson, Jan Gulliksen, Niels Righolt, Anna Sjöström Douagi och Knut Storberget.

Beatrice Ask ersätter Lena Ek, som har varit ordförande sedan 2021.
