# Maria Malmer Stenergard deltar i EU:s informella utrikesministermöte

EU:s informella utrikesministermöte inleds med ett möte tillsammans med Storbritanniens utrikesminister David Lammy. Därutöver står Rysslands aggression mot Ukraina och relationen mellan EU och USA på dagordningen.

- Jag ser fram emot en diskussion om hur Europa kan axla ett större ansvar för stödet till Ukraina. Detta kommer också vara i fokus vid mötet med Storbritanniens utrikesminister David Lammy och i samtalen om de transatlantiska relationerna, säger utrikesminister Maria Malmer Stenergard.
