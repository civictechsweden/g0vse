# Socialtjänstministern besöker Umeå

– Vi vet att hjälpmedel, oavsett om det handlar om en rullator, hörapparat eller en app som påminner om medicinering, kan göra enorm skillnad i människors vardag. Det ska bli otroligt givande att under dagen ta del av lärdomar och erfarenheter inom området, säger socialtjänstminister Camilla Waltersson Grönvall.

Socialtjänstminister Camilla Waltersson Grönvall invigningstalar på Fokus hjälpmedel i Umeå, en konferens arrangerad av Swedish Medtech som erbjuder relevant fortbildning för förskrivare och hjälpmedelskonsulenter. Ministern kommer även att besöka Hjälpmedelscentralen tillsammans med representanter från Sveriges arbetsterapeuter.

Under resan till Umeå besöker socialtjänstminister Camilla Waltersson Grönvall också Umåkers travbana, där hon kommer ta del av travbanans ungdomsverksamhet. Travbanan är belägen i tätorten Röbäck, sydväst om centrala Umeå.

Under dagen finns möjlighet för media att intervjua ministern. För intervjuförfrågningar och mer information, vänligen kontakta pressekreterare Karl Opdal.
