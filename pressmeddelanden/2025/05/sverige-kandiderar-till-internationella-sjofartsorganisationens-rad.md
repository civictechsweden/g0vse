# Sverige kandiderar till internationella sjöfartsorganisationens råd

– Sverige vill fortsätta att vara en stark röst i IMO för att möjliggöra en effektiv och inkluderande internationell regelutveckling. World Maritime University, beläget i Malmö, har en nyckelroll i den globala regelutvecklingen för sjöfarten. Genom en plats i IMO:s råd kan Sverige vara ett aktivt och engagerat värdland för WMU. Sverige vill också inspirera och visa ledarskap i frågor som stärker den globala sjöfartens fortsatta utveckling. Vi vill verka för en konkurrenskraftig och hållbar sjöfart, säger infrastruktur- och bostadsminister Andreas Carlson.

Valet äger rum vid IMO:s generalförsamlings 34:e session i november 2025. IMO:s generalförsamling träffas vartannat år och utgörs av samtliga IMO:s 176 medlemsstater.
