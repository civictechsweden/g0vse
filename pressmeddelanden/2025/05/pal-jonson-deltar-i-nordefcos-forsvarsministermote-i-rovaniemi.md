# Pål Jonson deltar i Nordefcos försvarsministermöte i Rovaniemi

Finlands försvarsminister Antti Häkkänen står värd för mötet som bland annat kommer att fokusera på Natorelaterade frågor, de nordiska ländernas fortsatta stöd till Ukraina och EU:s vitbok om europeisk försvarsberedskap som presenterades av Kommissionen i mars 2025.

2025 är Finland ordförandeland i Nordic Defence Cooperation (Nordefco) som är ett nordiskt försvarssamarbete mellan Danmark, Finland, Island, Norge och Sverige. I fokus för Finlands ordförandeskap står bland annat att fortsätta implementera det nordiska försvarssamarbetets gemensamma vision, Vision 2030, som pekar ut inriktningen för det fortsatta nordiska försvarssamarbetet fram till 2030.
