# Kommerskollegiums generaldirektör får förlängt förordnande

Anders Ahnlid är sedan den 17 augusti 2020 generaldirektör för Kommerskollegium. Det nuvarande förordnandet löper ut den 30 juni i år och förlängningen gäller till och med den 30 juni 2028.

– Kommerskollegiums arbete är av största vikt i dessa tider när den globala handelspolitiska utvecklingen är så central för svenska företag och konsumenter. Det glädjer mig att Anders Ahnlid kommer att fortsätta leda myndigheten under denna period och jag ser fram emot vårt fortsatta samarbete, säger bistånds- och utrikeshandelsminister Benjamin Dousa.
