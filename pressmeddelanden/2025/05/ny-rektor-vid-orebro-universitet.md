# Ny rektor vid Örebro universitet

– Jag vill önska Åke Ingerman lycka till i hans nya roll som rektor vid Örebro universitet. Åkes gedigna erfarenhet gör honom väl lämpad för uppdraget, säger statssekreterare Maria Nilsson.

Åke Ingerman är professor i ämnesdidaktik med inriktning mot naturvetenskap och teknik vid Göteborgs universitet. Sedan 2015 är han dekan vid Utbildningsvetenskapliga fakulteten vid Göteborgs universitet.
