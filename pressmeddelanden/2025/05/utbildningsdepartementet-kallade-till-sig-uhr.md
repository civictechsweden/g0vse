# Utbildningsdepartementet kallade till sig UHR

I en artikel i Dagens Nyheter har det framkommit att myndigheten går med underskott. Orsaken uppges bland annat vara konsultkostnader.

Maria Nilsson, statssekreterare hos utbildningsminister Johan Pehrson, har i dag träffat generaldirektören för UHR för ett samtal om bland annat de ökade kostnaderna och de arbetsmiljöproblem som framkommer i artikeln.

– Myndigheten bedriver ett omfattande utvecklingsarbete med alla de utmaningar som det innebär. I det sammanhanget blir arbetsmiljöfrågorna särskilt viktiga, säger statssekreterare Maria Nilsson.

Utbildningsdepartementet kommer fortsatt att noga följa myndighetens arbete vad gäller ekonomi och arbetsmiljö.
