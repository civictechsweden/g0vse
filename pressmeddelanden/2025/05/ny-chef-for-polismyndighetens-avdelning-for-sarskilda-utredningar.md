# Ny chef för Polismyndighetens avdelning för särskilda utredningar

SU är en fristå­ende och obero­ende avdelning inom Polis­myndig­heten som utreder brott som bland annat polis­anställda, polis­studenter, domare och åklagare kan ha gjort sig skyldiga till. Det är regeringen som anställer chefen för SU.

Under 2018–2024 var Helena Trolläng avdelningschef vid Nationellt forensiskt centrum (NFC) vid Polismyndigheten. Åren 2017–2018 var hon chef för utredningsenheten i polisregion Väst och dessförinnan chef för polisområde Skaraborg. Hon har senast varit placerad vid rikspolischefens kansli där hon har haft uppdrag kopplat till att utveckla Polismyndighetens utredningsverksamhet.

Helena Trolläng är utbildad jurist och har tidigare verkat som kammaråklagare vid Åklagarkammaren i Uddevalla.

Helena Trolläng tillträder sin tjänst den 2 juni 2025 och är anställd till och med den 31 maj 2029.
