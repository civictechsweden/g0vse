# Tillväxtanalys ska analysera hur beskattning av styrelsearvoden påverkar tillgången till styrelsekompetens

– Extern styrelsekompetens är ofta avgörande för mindre företags möjligheter att växa och utvecklas. Det är därför viktigt att tillgången till sådan kompetens inte begränsas av regelverk som gör det svårare att rekrytera, säger energi- och näringsminister Ebba Busch.

Högsta förvaltningsdomstolens praxis innebär att styrelsearvoden ska beskattas som inkomst av tjänst. Därför kan arvoden inte längre faktureras via eget bolag. Detta har begränsat möjligheten att bedriva styrelsearbete i bolagsform.

Regeringen vill nu få en tydligare bild av hur denna begränsning påverkar företagens tillgång till kvalificerad styrelsekompetens. Det gäller särskilt i tillväxtföretag där sådan kompetens ofta är avgörande.

Tillväxtanalys ska redovisa uppdraget senast den 1 september 2025.
