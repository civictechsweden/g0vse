# Finansmarknadsministern tog emot Fondmarknadsutredningens delbetänkande

– Sverige ska ha en tidsenlig fond­lagstiftning som är väl anpassad till marknadens och konsumenternas behov. Den här utredningen är i sin helhet en viktig del i det utvecklingsarbetet, säger finansmarknadsminister Niklas Wykman.

I delbetänkandet lämnas bland annat förslag till

* en ny skatterättsligt transparent fondstruktur för institutionella investerare som är befriade från utländsk källskatt,
* regler som gör det möjligt att erbjuda investerare en börshandlad andelsklass och att vissa regler om börshandlade fondandelar också ska gälla när andelarna handlas på en MTF-plattform,
* en översyn av reglerna om inlösenfrekvens i värdepappersfonder och specialfonder och införandet av uppsägningstider för värdepappersfonder.

I delbetänkandet lämnar utredaren också förslag till hur ändringar i EU:s direktiv på fondområdet, AIFM-direktivet och UCITS-direktivet, ska genomföras i svensk rätt. Genom direk­tiven införs bland annat regler för fonder som ger ut lån och regler om likviditetshanteringsverktyg.

Den 30 april 2025 beslutade regeringen att förlänga utredningstiden för Fondmarknads­utredningen, och att en del av uppdragen skulle redovisas i det delbetänkande som i dag överlämnats. I slutbetänkandet som ska lämnas i november redovisas bland annat förslag till regler om associations­rättsliga fonder, och vissa frågor om Eltif-fonder.

Delbetänkandet kommer nu att gå ut på remiss.
