# 40 miljoner kronor till att främja forskares innovation

Lärosätenas innovationsstödjande funktioner behöver förstärkas. Holdingbolagen vid lärosätena har i uppdrag att stödja och investera i nya forskningsbaserade bolag, och är ett viktigt verktyg för att fler svenska forskningsresultat och innovationer ska nå marknaden. På så sätt kan forskningen bidra till svensk konkurrenskraft.

I vårändringsbudgeten föreslår därför regeringen kunna besluta om ett kapitaltillskott på 40 miljoner kronor 2025, för att främja kommersialiseringen av forskningsresultat och innovationer.

– Forskares fantastiska upptäckter ska inte fastna i rapporter och uppsatser. Med det här tillskottet skapar vi bättre förutsättningar för att idéer och vetenskapliga genombrott ska ta steget från teori till praktik, från akademi till företagande, säger utbildningsminister Johan Pehrson.
