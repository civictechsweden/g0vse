# Statsministern reser till Albanien för internationellt toppmöte

Mötet är det sjätte sedan formatet skapades i samband med Rysslands fullskaliga invasion av Ukraina 2022, och denna gång samlas fler än 40 europeiska stats- och regeringschefer i Tirana.

Ledarna träffas först i en plenarsession om säkerhet, Rysslands invasion av Ukraina och Europas framtid. Därefter står statsminister Ulf Kristersson, tillsammans med Storbritanniens premiärminister Keir Starmer, värd för ett rundabordssamtal om europeisk säkerhet och demokratisk resiliens.

Mötet leds av Europeiska rådets ordförande António Costa och Albaniens premiärminister Edi Rama.
