# Kemikalieinspektionens generaldirektör får förlängt förordnande

Per Ängquist har varit generaldirektör och chef för Kemikalieinspektionen sedan den 1 oktober 2019. Han har också erfarenhet från arbete i både regering och riksdag, bland annat som statssekreterare på dåvarande Miljö- och energidepartementet och i Statsrådsberedningen.

Regeringen anser att Kemikalieinspektionen behöver en fortsatt långsiktighet och stabilitet i sitt arbete, inte minst de kommande åren då till exempel tillsyn av varor som kommer in via e-handel är en utmaning och stora regelverk på kemikalieområdet ska revideras.
