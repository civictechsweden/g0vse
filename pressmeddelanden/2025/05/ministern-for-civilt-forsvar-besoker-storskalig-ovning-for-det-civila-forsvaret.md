# Ministern för civilt försvar besöker storskalig övning för det civila försvaret

Tisdagen den 27 maj genomförs samverkansövning TOR på Ågesta övningsfält i södra Stockholm.  Syftet är att öva det civila försvarets spetsförmågor, genom att pröva Sveriges förmåga att hantera terrorattacker i ett skymningsläge – ett läge där samhället är kraftigt påverkat men ännu inte befinner sig i full krigssituation.

Ett scenario som kommer övas är pågående dödligt våld (PDV) på en gymnasieskola. Detta år kommer övningen att inkludera en högre hotnivå än tidigare och flera av det civila försvarets aktörer medverkar, inklusive Storstockholms brandförsvar, Polisregion Stockholm och Region Stockholm. I år deltar även ett stort antal brandmän och befäl från Helsingfors räddningstjänst, vilket ger övningen ett multinationellt inslag och stärker samarbetet med Finland.

Ministern för civilt försvar kommer besöka delar av övningen under eftermiddagen. Media är välkomna att närvara, se praktisk information.
