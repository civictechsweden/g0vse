# Uppdrag till Diskrimineringsombudsmannen att förbereda för informationsinlämning med anledning av lönetransparensdirektivet

- Nu tar vi ett steg i förberedelsen av genomförande av lönetransparensdirektivet som syftar till att säkerställa lika lön mellan kvinnor och män. I detta arbete är det viktigt att säkerställa att arbetsgivarna får så goda förutsättningar som möjligt att lämna in sina rapporter, säger jämställdhets- och arbetslivsminister Nina Larsson.

I uppdraget ingår att utveckla en teknisk lösning och andra nödvändiga insatser som ska underlätta informationsinlämningen, samtidigt som den administrativa bördan för arbetsgivarna ska minimeras.

För detta uppdrag får Diskrimineringsombudsmannen 10 miljoner kronor under 2025, och redovisning av uppdragen ska ske senast den 31 mars 2026.
