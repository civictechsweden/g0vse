# Ny ambassadör i Algeriet

Anna Block Mazoyer är i dag särskilt sändebud för Sudan och myndighetschef för Sveriges ambassad i Khartoum med placering i Stockholm. Hon har tidigare varit ambassadör i Tunis, direktör för Svenska institutet i Alexandria (som sedan 2022 benämns som Svenska dialoginstitutet för Mellanöstern och Nordafrika och är placerat i Amman), samt biträdande protokollchef i Utrikesdepartementet. Hon har även tjänstgjort vid ambassaderna i bland annat Rabat, Paris, Buenos Aires och, tidigare, även i Alger.

Anna Block Mazoyer tillträder sin nya befattning hösten 2025.
