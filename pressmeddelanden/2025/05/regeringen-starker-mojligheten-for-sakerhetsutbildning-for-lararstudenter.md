# Regeringen stärker möjligheten för säkerhetsutbildning för lärarstudenter

Masskjutningen i Örebro i vintras visade att säkerheten i svensk skola behöver stärkas. Lärar- och förskollärarutbildningar behöver stärka lärare och förskollärare i frågor om ledarskap, konflikthantering och krishantering.

Därför föreslår regeringen att 3 miljoner kronor tillförs under 2025 för att ett urval av lärosäten ska kunna ta fram en säkerhetsutbildning som kan ingå i lärar- och förskollärarutbildningar.

– Masskjutningen i Örebro visade tydligt att den svenska skolan inte alltid är säker. Säkerheten behöver stärkas, och lärare behöver få bättre stöd och utbildning i krishantering. Vi satsar nu 3 miljoner kronor på att en rad lärosäten ska kunna ta fram säkerhetsutbildning som kan ingå i lärarutbildningar runt om i Sverige, säger utbildningsminister Johan Pehrson.

Förslaget bygger på en överenskommelse mellan regeringen och Sverigedemokraterna.
