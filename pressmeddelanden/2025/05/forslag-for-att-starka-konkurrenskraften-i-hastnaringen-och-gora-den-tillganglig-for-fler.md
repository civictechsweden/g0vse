# Förslag för att stärka konkurrenskraften i hästnäringen och göra den tillgänglig för fler

– Regelförenkling är ett prioriterat område för regeringen. Sveriges hästnäring bidrar till arbetstillfällen och är viktig för utvecklingen och företagandet, inte minst på landsbygden. Nu får vi ytterligare förslag om hur vi kan stärka branschen, stärka företagandet inom näringen samt minska regelkrånglet, säger landsbygdsminister Peter Kullgren.

– Barn och ungdomar har behov av en aktiv och meningsfull fritid i gemenskap med andra. Hästsporten spelar en viktig roll för detta och utredningen har nu tagit fram förslag på åtgärder för att ytterligare öka deltagande i hästsporten. Dessa förslag ska vi nu ska analysera vidare, säger socialminister Jakob Forssmed.

Utredningen för att stärka hästnäringen tillsattes i juni 2024 och visar bland annat att en stärkt hästnäring är viktig för samhällsutvecklingen och kan ge sysselsättning, öka deltagandet i hästsport samt främja utveckling i hela landet. Bland annat föreslås minskad regelbörda, utbildningspaket och förstärkning av stöd.

Betänkandet kommer nu att beredas. Därefter tar regeringen ställning till hur förslagen ska tas vidare.
