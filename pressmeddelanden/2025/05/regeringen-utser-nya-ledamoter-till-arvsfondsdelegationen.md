# Regeringen utser nya ledamöter till Arvsfondsdelegationen

De nya ledamöterna är Christine Cars-Ingels, generalsekreterare för PRO, och Anna Ernestam, tidigare generalsekreterare för SOS Barnbyar. Även Mattias Ingeson, generalsekreterare för Erikshjälpen, och Sigge Eriksson, tillförordnad ordförande för LSU, tar plats i delegationen.

Beatrice Hopstadius, tidigare enhetschef vid Socialstyrelsen och ledamot i delegationen sedan 2018, utses till ny vice ordförande. Mattias Lundekvam, generalsekreterare för Hörselskadades Riksförbund, omförordnas som ledamot.

Delegationen består även av Ulrika Stuart Hamilton, tidigare generalsekreterare för Famna – riksorganisationen för idéburen välfärd, som är ordförande till och med november 2026, Pia Bergman, expert på ekonomisk brottslighet, som kvarstår som ledamot till och med maj 2026, samt Christer Pallin, tidigare chefsjurist vid Riksidrottsförbundet, vars uppdrag löper till januari 2027.

De nya förordnandena gäller från den 1 juni 2025 till den 31 maj 2027.
