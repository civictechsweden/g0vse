# Möjligheten till kompetensutveckling för yrkesverksamma ska öka

I april 2024 anställdes professor Stephen Hwang för att se över delar av lärosätenas ersättningssystem. Han skulle också lämna förslag på hur lärosätena kan få bättre förutsättningar att utveckla kurser för yrkesverksamma.

Utredningen föreslår en ny ersättningsmodell med två komponenter. Den ena komponenten är en särskild ersättning till utbildningar för yrkesverksammas kompetensutveckling och omställning. Ersättning utgår till korta deltidskurser som är anpassade för arbetsmarknadens och yrkesverksammas behov. Den särskilda ersättningen gör det möjligt att hålla högkvalitativa utbildningar, även med få deltagare. Den andra komponenten består av en modell för omfördelning av anslag mellan lärosäten. Modellen ska ge ekonomiska incitament för lärosätena att utveckla nya utbildningar för yrkesverksamma.

– Genom att ge fler möjlighet att byta yrkesbana mitt i livet stärker vi både individens egenmakt och samhällets långsiktiga välfärd. Så kan fler bli framtidens samhällsbyggare i Sverige, säger utbildningsminister Johan Pehrson.
