# Ministrar besöker Försvarsmaktens sjukvårdsövning i Västervik

Övningen leds och genomförs av Försvarsmedicincentrum, Försvarsmaktens centrum för funktionen försvarsmedicin, i samarbete med aktörer från delar ur det civila försvaret. Två viktiga syften med övningen är att träna på medicinsk civil-militär samverkan och att hantera och transportera stora patientflöden.

Den 18 maj kommer fokus i övningen att ligga på att hantera kemiska, biologiska, radiologiska och nukleära hot – CBRN-hot. Detta gör man genom att upprätta delar av ett fältsjukhus i befintlig infrastruktur vilket liknar vad som görs i Ukraina.

Det finns möjlighet för media att närvara i början av dagen, kontakta presskontakter nedan för mer information. Anmälan om deltagande behöver ske senast fredag 16 maj kl 12:00 (bifoga uppgift om redaktion, funktion så som journalist/fotograf, personnummer samt kopia på presslegitimation).
