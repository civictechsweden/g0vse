# Stödet på 40 000 kronor till lätta ellastbilar förlängs

Regeringen bedömer att stödet för lätta ellastbilar behöver ligga kvar på nuvarande nivån och har idag beslutat att slopa sänkningen av takbeloppet till 30 000 kronor som var planerad till 1 juli 2025. Beslutet innebär att den som köper en lätt ellastbil även fortsatt kan få upp till 40 000 kronor i stöd per lastbil.

För att Sverige ska nå nettonollutsläpp senast år 2045 krävs en omfattande elektrifiering av vägtransporterna. Stödet till lätta ellastbilar är en viktig del i regeringens arbete med att skapa förutsättningar för olika aktörer att kunna ställa om till en elektrifierad fordonsflotta.

Syftet med klimatpremien är att främja introduktionen av utsläppsfria och rena fordon på marknaden, minska utsläppen av växthusgaser och på så sätt bidra till minskat buller och ett bättre klimat. Stödets nuvarande takbelopp på 40 000 kronor bibehålls fram till 1 oktober 2025, då den sedan tidigare tidsbegränsade möjligheten att söka stödet upphör.
