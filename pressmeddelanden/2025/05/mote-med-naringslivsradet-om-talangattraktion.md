# Möte med näringslivsrådet om talangattraktion

För att möta den ökande internationella konkurrensen om högutbildad arbetskraft och spetskompetens inrättade migrationsminister Johan Forssell i december 2024 ett särskilt näringslivsråd. Syftet har varit att få medskick om vad som kan göras för att främja Sveriges talangattraktion och locka internationell spetskompetens.

– Sverige ska vara nummer ett i EU när det kommer till talangattraktion. Näringslivsrådet har gett oss värdefulla inspel om hur vi kan förenkla processer, stärka vårt erbjudande och bli mer offensiva i att möjliggöra detta, säger migrationsminister Johan Forssell.

Näringslivsrådet har under sina tidigare möten berört frågor som:

* förenklade migrationsprocesser för högkvalificerad arbetskraft
* service till arbetsgivare
* Sverigebilden och,
* vikten av en bred palett av insatser för att attrahera och behålla talanger här i Sverige.
