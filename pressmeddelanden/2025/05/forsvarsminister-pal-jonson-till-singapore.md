# Försvarsminister Pål Jonson till Singapore

Jonson deltar vid konferensen för tredje året i rad och kommer denna gång medverka i ett panelsamtal på temat ”Enhancing security cooperation for a stable Asia-Pacific”. I anslutning till konferensen kommer han även att ha bilaterala möten med företrädare för länder i den indopacifiska regionen. Regeringen har som ambition att utveckla försvarssamarbetet med partnerländer i denna region.

Shangri-La Dialogue är ett årligt återkommande event som arrangeras av tankesmedjan International Institute for Strategic Studies (IISS). Konferensen samlar politiker, policyexperter och näringsliv från hela världen.
