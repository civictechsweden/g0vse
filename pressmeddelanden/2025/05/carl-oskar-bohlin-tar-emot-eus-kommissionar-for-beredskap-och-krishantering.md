# Carl-Oskar Bohlin tar emot EU:s kommissionär för beredskap och krishantering

Kommissionär Lahbib besöker Stockholm för att träffa statsrådet Carl-Oskar Bohlin och lära sig om Sveriges civila försvar. De kommer gemensamt att medverka i ett seminarium som arrangeras av Folk och försvar tillsammans med Svenska institutet för europapolitiska studier (Sieps) om arbetet med att stärka det civila försvaret inom EU. Seminariet kommer att sändas live och tillgängliggöras på Folk och försvars hemsida.

Vid ett rundabordssamtal på EU-kommissionens representation i Sverige kommer kommissionären få en helhetsbild av Sveriges civila försvar genom presentationer av de olika nivåerna i beredskapssystemet: regionalt, lokalt, sektorsansvarig myndighet, frivilligorganisationer och näringslivet.

Avslutningsvis kommer de att göra ett studiebesök på ett av Kustbevakningens övervakningsfartyg för att ta del av myndighetens arbete med sjöövervakning och säkerhet i Östersjön. Landstigning sker i Vaxholm där ministern och kommissionären kommer besöka Söderfjärdsskolan för att höra hur skolan och Vaxholms stad arbetar med beredskap.

I samband med ankomsten till Vaxholm och under besöket på skolan finns möjlighet för media att delta. Vid intresse, vänligen kontakta pressekreterare. Deltagande sker i mån av plats.
