# Regeringen ger 100 miljoner kronor till FN:s migrationsorganisation

– Att stötta Ukraina är en av regeringens viktigaste prioriteringar. Pengarna ska bland annat användas för att motverka och ge hjälp till de som utsatts för människohandel under Rysslands fullskaliga invasion av Ukraina, säger migrationsminister Johan Forssell.

IOM är en FN-ansluten organisation med 175 medlemsländer och Sverige har varit medlem sedan 1991. Organisationen arbetar med att hantera migration på ett humant och ordnat sätt, vilket stämmer med Sveriges värderingar och mål.
