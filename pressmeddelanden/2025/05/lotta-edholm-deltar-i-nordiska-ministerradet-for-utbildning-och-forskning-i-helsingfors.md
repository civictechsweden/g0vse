# Lotta Edholm deltar i Nordiska ministerrådet för utbildning och forskning i Helsingfors

Finland och Åland är ordförande för Nordiska ministerrådet i år och har valt samhällelig resiliens och beredskap som ett övergripande tema. En god utbildning, goda kunskapsresultat och kompetensförsörjning är centrala för att kunna stå starka i en osäker tid. Två temadiskussioner kommer att hållas: en om stärkta förutsättningar för god utbildning där också likvärdighet och arbetsro kommer att tas upp, och en om AI:s inverkan på kompetens- och utbildningsbehoven, särskilt inom yrkesutbildning, högre utbildning och forskning.

Som en del i mötet ingår ett besök på en svenskspråkig grundskola i Helsingfors, där de nordiska ministrarna kommer att få träffa en rektor och företrädare för utbildningsförvaltningen.
