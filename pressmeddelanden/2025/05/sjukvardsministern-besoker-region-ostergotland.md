# Sjukvårdsministern besöker Region Östergötland

Dagen inleds vid Universitetssjukhuset i Linköping, där ministern välkomnas av regionstyrelsens ordförande Marie Morell och vårddirektör Ninnie Borendal Wodlin. Därefter följer verksamhetsbesök vid Patologen, Laboratoriemedicin sjukhus och Röntgenkliniken.

Senare under förmiddagen besöker ministern Magtarmmedicinska kliniken och Kirurgiska kliniken, där vården av patienter med inflammatorisk tarmsjukdom står i centrum. Här medverkar bland andra verksamhetschefer och professorer inom kirurgi och gastroenterologi.

Efter lunch hålls en hälso- och sjukvårdsdialog mellan sjukvårdsministern och ledningen i Region Östergötland. Under dialogen diskuteras regeringens satsningar, regionens prioriterade frågor samt gemensamma utmaningar inom vården. Medverkar gör både politiska företrädare och tjänstepersoner från regionen och Socialdepartementet.

Det finns tid för media. För mer information och intervjuförfrågningar, kontakta pressassistent Matilda Anttonen eller pressekreterare Joel Apelthun.
