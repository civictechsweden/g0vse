# Försörjningstrygghet på agendan när Ebba Busch besöker Skåne och Blekinge

Besöket inleds med invigningen av Öresundsverket. I juni 2023 beslutade Svenska kraftnät att Öresundsverket ska återstartas och ingå i den svenska elberedskapen. Det innebär bland annat att kraftvärmeverket ska upprätthålla förmågan till ö-drift under en femårsperiod.

Därefter reser ministern till Kristianstad för att inviga C4 Energis storskaliga batteripark som är belägen i anslutning till Allöverket. Batteriparken möjliggör lagring av el och bidrar till att balansera elnätet, kapa effekttoppar och stabilisera elpriserna.

På tisdagen reser ministern vidare till Karlskrona för att delta vid invigningen av NKT:s nya tredje torn för produktion av kablar för högspänd likström (HVDC). Expansionen av fabriken är det första projektet i EU som har erkänts av EU-kommissionen som ett strategiskt nettonollprojekt, vilket ger möjlighet till kortare tidsfrister för tillståndsprocesser.

För ytterligare information eller intervjuförfrågningar, vänligen kontakta presskontakten.
