# Demensvården i fokus när Sverige och Danmarks äldreministrar besöker Vellinge

Äldre- och socialförsäkringsminister Anna Tenje och Danmarks äldreminister Mette Kierkgaard genomför tillsammans ett verksamhetsbesök till en demensby i Vellinge kommun. Under besöket kommer flera gemensamma utmaningar för Sverige och Danmark att diskuteras, bland annat framtidens behov inom vården och omsorgen för personer med en demenssjukdom.

I Vellinge har en demensanpassad miljö byggts på Månstorps Ängar vård- och omsorgsboende. Boendet är Sveriges första demensby – ett koncept som erbjuder en trygg och stimulerande gemenskap genom att boende kan rör sig fritt inom området med allt ifrån promenadstråk till butiker. Konceptet har varit framgångsrikt i Danmark, där den första demensbyn öppnade redan 2017.

Både Sverige och Danmark har en åldrande befolkning med en stor andel äldre, och står inför liknande utmaningar inom både äldreomsorgen och hälso- och sjukvården. Båda länder har genom nationella strategier också tagit viktiga steg mot att möta framtidens behov inom vården och omsorgen för personer med en demenssjukdom.

Under dagen finns möjlighet för media att intervjua ministrarna. För intervjuförfrågningar och mer information, vänligen kontakta pressekreterare Vendela Magnell.
