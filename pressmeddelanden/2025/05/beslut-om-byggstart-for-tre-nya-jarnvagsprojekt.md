# Beslut om byggstart för tre nya järnvägsprojekt

– Regeringen fattar nu beslut om byggstart efter att Trafikverket har inkommit med nya kostnadsberäkningar. Det är glädjande att kunna ge klartecken för dessa tre viktiga satsningar, som kommer att göra stor skillnad både för privatpersoner och företag. En robust och driftsäker järnväg är avgörande för både person- och godstransporter, säger infrastruktur- och bostadsminister Andreas Carlson.

De tre sträckorna ingår i den nationella planen för transportinfrastruktur för år 2022–2033. Regeringen har tidigare uppmärksammat att kostnaderna för projekten hade ökat och bett Trafikverket att arbeta med kostnadsminskande åtgärder. Trafikverkets arbete har nu redovisat detta arbete och projekten kan få grönt ljus för byggstart.

## Sävastklinten–Norra Sunderbyn

Syftet är att öka kapaciteten på den hårt belastade enkelspårsträckan Boden–Luleå. I objektet ingår att bygga ett partiellt dubbelspår mellan Sävastklinten–Sävast samt en ny mötesstation på sträckan Sävast–Norra Sunderbyn.

## Katrineholm

Nya förbigångsspår syftar till att förbättra kapaciteten för person- och godstrafiken på Västra Stambanan i båda riktningarna mellan Järna och Hallsberg. Åtgärden innebär att två förbigångsspår byggs öster om Katrineholm C, en sträcka på totalt cirka 2,2 km.

## Sundsvall C–Dingersjö, delen Sundsvall C–Kubikenborg

Utbyggnaden till dubbelspår ökar kapaciteten och förkortar restiderna på Ostkustbanan. Tanken är att fler gods- och persontåg ska kunna trafikera sträckan och att anslutningar till industrierna längs sträckan ska förbättras.
