# Ny generalkonsul i San Francisco (USA)

Cecilia Ekholm är i dag generalkommissarie för Expo25 i Osaka. Hon har varit ambassadör i Lima. Hon har även arbetat på flera enheter i Utrikesdepartementet, bland annat som ambassadör för internationellt hållbart företagande på enheten för främjande och hållbart företagande. Hon har tidigare tjänstgjort vid ambassaden i Santiago de Chile och vid representationen i Bryssel.

Cecilia Ekholm tillträder sin nya befattning hösten 2025.
