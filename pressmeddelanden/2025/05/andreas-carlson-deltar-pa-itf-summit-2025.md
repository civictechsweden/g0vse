# Andreas Carlson deltar på ITF Summit 2025

På mötet i Tyskland ska deltagarna bland annat diskutera hur man kan säkerställa kontinuiteten i transportsystemen vid störningar som naturkatastrofer, pandemier, cyberattacker och geopolitiska kriser.

Diskussionerna kommer att fokusera på riktlinjer för att anpassa sig till, mildra och återhämta sig från oväntade plötsliga händelser. Särskild tonvikt ligger på att stärka transportsystem och göra dem mer hållbara och motståndskraftiga.

Andreas Carlson deltar i två ministermöten, där ett behandlar processuella frågor för ITF och det andra är en diskussion om resiliens och näringslivssamverkan i transportsektorn. Andreas Carlson deltar även i ett högnivåsamtal om trafiksäkerhet, där ministern kommer lyfta Sverige som en viktig global aktör.

Andreas Carlson kommer också att ha bilaterala möten med Europeiska investeringsbanken och Ukrainas vice minister för samhällen, territorier och utveckling av infrastruktur Serhiy Derkach.
