# Äldre- och socialförsäkringsministern besöker Marie Cederschiöld högskola

Under besöket tar äldre- och socialförsäkringsminister Anna Tenje del av högskolans utbildning med fokus på äldrefrågor. Ministern får även ta del av forskning inom äldreomsorg och demensvård.

Marie Cederschiöld högskola ligger på Södermalm i Stockholm. Högskolan utbildar inom vård, omsorg, välfärd, socialt arbete och teologi. Vid högskolan bedrivs också forskning inom områdena vårdvetenskap, socialt arbete, civilsamhällesvetenskap och teologi.

I samband med besöket finns möjlighet för media att delta. Kontakta Vendela Granberg för intervjuförfrågningar och mer information.
