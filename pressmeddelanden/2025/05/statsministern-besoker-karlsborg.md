# Statsministern besöker Karlsborg

I Karlsborg besöker statsministern Livregementets husarer, K 3, och deltar i slutövningen för kursen ”Sjukvårdare avancerad”. I kursen utbildas främst jägarsoldater i att ta hand om svårt skadade utan tillgång till resurser som finns på ett sjukhus – till exempel om man verkar bakom fiendens linjer.

Under eftermiddagen besöker statsministern företaget Nammo som tillverkar ammunition i Karlsborg. Kriget i Ukraina har ökat efterfrågan på ammunition och företaget har haft en fördubbling i produktion på bara några år. I samband med besöket presenteras en nyhet.

Media är välkomna att närvara i mån av plats vid besöket hos Nammo. För mer information och anmälan kontakta Sara E Persson, se presskontakt.
