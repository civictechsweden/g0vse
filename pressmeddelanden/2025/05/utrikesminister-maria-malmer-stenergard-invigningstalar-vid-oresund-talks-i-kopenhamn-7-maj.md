# Utrikesminister Maria Malmer Stenergard invigningstalar vid Öresund Talks i Köpenhamn 7 maj

– Öresundsbron knyter samman människor, idéer och möjligheter. I 25 år har bron blivit en symbol för vad vi kan åstadkomma när vi vågar tänka stort och arbetar tillsammans, säger utrikesminister Maria Malmer Stenergard.

Öresund Talks är en årligen återkommande konferens som arrangeras av Öresundsbro Konsortiet, vilket är det statligt ägda dansk-svenska företaget som äger och driver Öresundsbron. Konferensen samlar svenska och danska beslutsfattare, företagsledare och fler med intresse för Öresundsregionen.
