# Statsministern reser till Storbritannien för att träffa premiärminister Keir Starmer

Sverige har sedan lång tid tillbaka nära och goda relationer till Storbritannien. För att ytterligare fördjupa och bredda samarbetet mellan de två länderna undertecknades i oktober 2023 ett strategiskt partnerskap som bygger på gemensamma intressen och värderingar. De bilaterala samtalen mellan statsministern och premiärministern syftar till att ytterligare utveckla relationen med en viktig allierad.

Under mötet väntas ledarna bland annat diskutera försvarssamarbete och ländernas gemensamma stöd till Ukraina. Sverige och Storbritannien, och EU, har säkerhetsutmaningar som behöver hanteras gemensamt. Premiärminister Starmer har tidigare stått värd för och initierat möten om vägen framåt mot en rättvis och hållbar fred i Ukraina, och tagit en ledande roll i “coalition of the willing” vilket Sverige uppskattar.

I samband med mötet kommer också ländernas förberedelser inför toppmötet mellan EU och Storbritannien den 19 maj att diskuteras.
