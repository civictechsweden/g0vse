# Statsministern deltar i JEF-toppmöte i Oslo

Vid mötet väntas ledarna bland annat diskutera europeisk säkerhet, stöd till Ukraina, maritim säkerhet och JEF:s fortsatta utveckling med fokus på säkerheten i norra Europa. Värd för toppmötet är Norges statsminister Jonas Gahr Støre.

I samband med mötet kommer också ländernas förberedelser inför Natos kommande toppmöte i Haag att diskuteras.
