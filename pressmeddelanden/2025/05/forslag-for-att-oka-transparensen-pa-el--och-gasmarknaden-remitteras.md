# Förslag för att öka transparensen på el- och gasmarknaden remitteras

Ändringarna kommer att bidra till att de priser som sätts på grossistmarknaderna för energi återspeglar ett sunt och konkurrenskraftigt samspel mellan tillgång och efterfrågan. Ändringarna ska även motverka insiderhandel och otillbörlig marknadspåverkan.

Under Sveriges ordförandeskap i Europeiska unionens råd första halvåret 2023 omförhandlades bland annat förordningen om integritet och öppenhet på grossistmarknaderna för energi (Remit). Nu behöver svensk rätt anpassas till ändringarna i Remit-förordningen.

Energimarknadsinspektionen har en viktig roll som tillsynsmyndighet över energimarknaderna att säkerställa att marknadsaktörer följer bestämmelserna.

Sista datum att svara på remissen är den 22 september 2025.
