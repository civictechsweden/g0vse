# Cecilia Skingsley ny landshövding i Stockholms län

Cecilia Skingsleys förordnande som landshövding och chef för Länsstyrelsen i Stockholms län gäller från och med den 16 juni 2025 till och med den 30 juni 2031.

– Cecilia Skingsley är en mycket erfaren person med tidigare uppdrag inom både politik, näringsliv och offentlig förvaltning. Hennes erfarenheter som bland annat som tidigare vice riksbankschef och chefekonom kommer att vara en tillgång i den tillväxtregion som Stockholms län utgör. Jag är glad att Cecilia Skingsley tackat ja till detta viktiga uppdrag, säger civilminister Erik Slottner.

Cecilia Skingsley är född 1968 och utbildad nationalekonom och journalist. Hon kommer närmast ifrån Bank for International Settlements (BIS) där hon sedan augusti 2022 arbetat som chef för BIS innovation Hub.  Dessförinnan har hon bland annat arbetat som analyschef och chefsekonom på Swedbank och som vice riksbankschef.
