# Försvarsminister Pål Jonson besöker Italien

I fokus för försvarsministrarnas samtal står frågor om regional säkerhet, fortsatt stöd till Ukraina, aktuella frågor inom EU och Nato samt materielsamarbete mellan Sverige och Italien.

Därtill kommer Pål Jonson att invigningstala vid en svensk-italiensk försvarsdag som anordnas av Sveriges ambassad i Rom tillsammans med Business Sweden och Säkerhets- och försvarsföretagen (SOFF). Förvarsministern kommer också att hålla ett anförande vid Nato Defence College i Rom.

Pål Jonson kommer även att göra ett förbandsbesök på flygflottiljen 61 Stormo i Galatina i sydöstra Italien för att träffa svenska elever samt företrädare för stridspilotutbildningen.
