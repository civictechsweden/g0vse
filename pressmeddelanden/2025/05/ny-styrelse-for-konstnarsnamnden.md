# Ny styrelse för Konstnärsnämnden

Fem nya ledamöter förordnas.

Karin Cederlund, advokat
Martin Jonsson Tibblin, Director Cultural Affairs, Stim
Dragana Kusoffsky Maksimovic, vd och chef för Sven-Harrys Konstmuseum
Benny Marcel, f.d. direktör för Nordisk Kulturfond och ställföreträdande generaldirektör för Statens kulturråd
Sofia Winiarski, dirigent och konstnärlig chef för Norrköpings Symfoniorkester

Fyra ledamöter i styrelsen omförordnas.

Viktor Fröjd, koreograf
Jonas Holmberg, chef för Kalmar konstmuseum
Astrid Sylwan, konstnär
Ashik Zaman, konstnärlig ledare för Svenska Konstnärernas Förening

Benny Marcel förordnas att vara ordförande och Jonas Holmberg att vara vice ordförande.

– Konstnärsnämnden är central för att främja konstnärers möjligheter att utveckla sitt konstnärskap. Med den till stora delar nya styrelsen och en ny kunnig och erfaren ordförande finns det goda förutsättningar att utveckla Konstnärsnämndens verksamhet vidare, bland annat i frågor om konstnärers företagande i de kulturella och kreativa branscherna, säger kulturminister Parisa Liljestrand.

I styrelsen sitter sedan tidigare regissören och skådespelaren Fransesca Quartey och Konstnärsnämndens direktör Mika Romanus.

Benny Marcel har med anledning av det nya uppdraget som ordförande i Konstnärsnämndens styrelse begärt entledigande från sitt nuvarande uppdrag som ordförande i Riksteatern. Regeringen kommer att återkomma i denna fråga.
