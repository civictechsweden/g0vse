# Utrikesminister Maria Malmer Stenergard deltar i Natos informella utrikesministermöte

– Det informella utrikesministermötet blir ett viktigt tillfälle att förbereda Natos toppmöte. Vi kommer att diskutera prioriterade frågor, inte minst hur europeiska allierade och Kanada ska kunna ta ett större ansvar för Natos avskräckning och försvar. Sverige stödjer förslaget om ett höjt försvarsutgiftmål i Nato. Att Europa tar ett större ansvar för sin egen säkerhet stärker den transatlantiska länken, säger utrikesminister Maria Malmer Stenergard.

Under det informella mötet i Antalya har Natos utrikesministrar en möjlighet att forma en samsyn i viktiga frågor inför toppmötet, som äger rum i Haag 24-25 juni.
