# Ytterligare steg mot ny kärnkraft i Sverige

För första gången på 40 år byggs nu ny kärnkraft i Sverige. I ett första steg är Vattenfalls ambition att bygga ny kärnkraft om cirka 1 500 MW vid Ringhals. Staten avser att investera i projektet och ett antal svenska industribolag har för avsikt att gå in som delägare.

Vattenfall har ett omfattande arbete framför sig för att steg för steg färdigställa byggnationen av ny kärnkraft på Ringhals. Det innefattar bland annat nödvändiga tillståndsprövningar och statsstödsprövning.

För att ge företag förutsättningar att investera i nya kärnkraftsreaktorer har regeringen infört ett statligt stöd, anpassat efter de risker som sådana investeringar innebär. Samtidigt som regeringen har genomfört en effektivisering av tillståndsprövning för kärnkraftsreaktorer.

En förutsättning för det beslut som Vattenfall har fattat är regeringens nya politiska inriktning med det statliga stödet för kärnkraftsinvesteringar och effektivare tillståndsprövning.
