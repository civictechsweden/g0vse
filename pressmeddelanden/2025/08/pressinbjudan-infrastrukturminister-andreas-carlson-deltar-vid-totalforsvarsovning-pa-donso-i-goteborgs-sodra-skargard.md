# Pressinbjudan: Infrastrukturminister Andreas Carlson deltar vid totalförsvarsövning på Donsö i Göteborgs södra skärgård

På Donsö kommer privata och offentliga aktörer samlas för att tillsammans öva och utveckla Sveriges totalförsvar med fokus på att samhällsviktiga transporter alltid ska kunna upprätthållas. Totalförsvarsövningen består av ett antal delövningar där funktioner och aktörer övas i sjöfartens del och ansvar för folkförsörjningen vid högsta beredskap. De privata aktörerna som deltar i planering och genomförande av övningen är bland annat Donsö Shipping Meet, Föreningen Svensk Sjöfart och andra branschorganisationer, rederier, lastägare, hamnar, varv, mäklare och försäkringsbolag.

På plats kommer det att finnas representanter från bland annat Trafikverket och Sjöfartsverket samt från de privata aktörerna.

Möjlighet till intervjuer kommer att ges i samband med en pressträff som hålls på Donsö.

Tid: Måndag 1 september kl.13.30-14.00

Plats: Donsö Djuphamn. Västtrafik kör reguljärtrafik med färja till Donsö från Saltholmen.

Anmälan till presskreterare Ofelia Venneman senast fredag 29/8. Ange namn, personnummer, redaktion och i vilken funktion du vill delta (reporter eller fotograf) samt bekräfta att du har giltig presslegitimation, och vilken organisation som utfärdat den. Presslegitimationen ska du visa vid ankomst. Du ska även visa giltig ID och att du blivit ackrediterad, extra viktigt då vissa delar av ön är skyddsobjekt.
