# Regeringen tilldelar åtta personer regeringens utmärkelser

Illis quorum meruere labores betyder ”Åt dem vars gärningar gör dem förtjänta av det”. Medaljen finns i flera storlekar i guld och instiftades 1785 av Gustav III. Medaljen av åttonde storleken tilldelas följande personer: Per-Olof H. Wikström, Anki Sandberg, Ingmar Skoog, Peter Strang, Kerstin Lindberg Göransson, Josef Fares och Claes Tingvall.

Professors namn är en ren hederstitel och delas främst ut för att belöna insatser utanför den akademiska världen som har stor folkbildande eller på annat sätt allmännyttig betydelse. Professors namn tilldelas Karin af Klintberg.

Utmärkelserna kommer att delas ut vid en ceremoni i Sagerska huset under hösten 2025.

**Per-Olof H. Wikström**
Regeringen tilldelar professor emeritus Per-Olof H. Wikström belöningsmedaljen i guld av åttonde storleken med inskriften Illis quorum meruere labores för hans mångåriga och betydelsefulla insatser inom den kriminologiska forskningen.

**Anki Sandberg**
Regeringen tilldelar intressepolitiskt sakkunnig Anki Sandberg belöningsmedaljen i guld av åttonde storleken med inskriften Illis quorum meruere labores för hennes stora engagemang och arbete för att öka kunskapen i samhället om psykisk ohälsa och neuropsykiatriska funktionsnedsättningar.

**Ingmar Skoog**
Regeringen tilldelar professorn Ingmar Skoog belöningsmedaljen i guld av åttonde storleken med inskriften Illis quorum meruere labores för hans framstående forskning inom området åldrande och hälsa.

**Peter Strang**
Regeringen tilldelar professor emeritus och överläkaren Peter Strang belöningsmedaljen i guld av åttonde storleken med inskriften Illis quorum meruere labores för hans framstående insatser och forskning inom palliativ medicin, där han särskilt lyft in de existentiella perspektivens betydelse för en god vård, samt för hans betydande insatser genom att brett tillgängliggöra kunskap om ensamhet och dess stora påverkan på människors hälsa.

**Kerstin Lindberg Göransson**
Regeringen tilldelar tidigare styrelseordföranden Kerstin Lindberg Göransson belöningsmedaljen i guld av åttonde storleken med inskriften Illis quorum meruere labores för hennes betydande och mångåriga insatser för svenska staten och för svenskt näringsliv.

**Josef Fares**
Regeringen tilldelar regissören och dataspelsutvecklaren Josef Fares belöningsmedaljen i guld av åttonde storleken med inskriften Illis quorum meruere labores för hans framstående insatser som filmregissör och dataspelsutvecklare.

**Karin af Klintberg**
Regeringen tilldelar regissören Karin af Klintberg Professors namn för att hon genom en lång rad nyskapande film- och tv-produktioner har stärkt intresset för Sveriges historia, det svenska språket och svenskt samhällsliv såväl hos en bred allmänhet som bland barn och unga.

**Claes Tingvall**
Regeringen tilldelar professor emeritus Claes Tingvall belöningsmedaljen i guld av åttonde storleken med inskriften Illis quorum meruere labores för att han som initiativtagare till Nollvisionen, och mångårig drivkraft bakom densamma, har gjort utomordentliga insatser för trafiksäkerhetens främjande.
