# Utrikesministern tog emot betänkandet "En säkrare utrikesförvaltning"

Utredningen föreslår bland annat en lag om säkerhetskontroll vid utlandsmyndigheter. Detta skulle innebära en möjlighet att under vissa förutsättningar genomföra kroppsvisitation och undersöka väskor och andra föremål, för att upptäcka och förhindra att till exempel vapen förs in på myndigheten. Utredningen föreslår också en lag om sändande av svensk väpnad styrka utomlands. Denna lag skulle innebära att regeringen bemyndigas att vid en katastrof eller kris i ett annat land, som påverkar svenska intressen, att kunna sända en väpnad styrka utomlands för att stödja och genomföra en evakueringsinsats, i enlighet med internationell rätt.

– Säkerheten för vår personal utomlands är en angelägenhet för hela statsförvaltningen och avgörande för vår förmåga att upprätthålla internationella utbyten och kontakter. Utredningen tar upp flera intressanta förslag som kommer att analyseras vidare, säger utrikesminister Maria Malmer Stenergard.

Utredningen tillsattes med anledning av det försämrade säkerhetsläget i världen och att flera allvarliga händelser har inträffat vid svenska utlandsmyndigheter de senaste åren.
