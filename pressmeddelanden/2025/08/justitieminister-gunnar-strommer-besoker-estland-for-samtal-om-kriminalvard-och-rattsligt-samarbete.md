# Justitieminister Gunnar Strömmer besöker Estland

I juni 2025 undertecknades ett avtal mellan Sverige och Estland om att hyra fängelseplatser i Estland. Detta är en av flera åtgärder för att avlasta den hårt ansträngda svenska kriminalvården.

Avtalet bygger på att kriminalvården i de båda länderna har stora likheter, med gemensamma principer för rättssäkerhet, rehabilitering och individanpassade insatser. I samband med resan kommer justitieministern att besöka fängelset i Tartu för att ta del av verksamheten.

Justitieministern kommer även att besöka Tartu universitet, ett av Baltikums ledande akademiska lärosäten med historiska band till Sverige. Som en del av programmet besöker justitieministern också Estlands nationalmuseum i Tartu, där en utställning om estlandssvenskarnas historia och kultur visas.

Besöket i Tartu görs tillsammans med Estlands justitieminister Liisa-Ly Pakosta.

För mer information och intervjuförfrågningar, kontakta pressekreterare.
