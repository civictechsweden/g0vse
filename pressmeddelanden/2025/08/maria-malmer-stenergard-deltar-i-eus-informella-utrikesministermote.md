# Maria Malmer Stenergard deltar i EU:s informella utrikesministermöte

– Det är viktigare än någonsin att fortsätta öka trycket på Ryssland. Jag ser fram emot en diskussion om hur vi kan få fram ett nittonde sanktionspaket, inklusive ytterligare åtgärder mot den ryska skuggflottan, och hur vi kan använda de frysta ryska tillgångarna. Vidare kommer vi diskutera vad EU kan göra för att förmå den israeliska regeringen att förbättra den katastrofala humanitära situationen i Gaza och säkerställa respekt för internationell humanitär rätt samt sätta mer press på Hamas, säger Maria Malmer Stenergard.

EU:s informella utrikesministermöte inleds med en middag där ledaren för Belarus demokratiska krafter i exil Svjatlana Tsichanouskaja och hennes make Siarhei Tsichanouski kommer att delta.

I diskussionerna om den ryska aggressionen mot Ukraina kommer utrikesministrarna från Storbritannien, Norge och Island att delta.
