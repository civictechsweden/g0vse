# Ny förordning om en kapacitetsmekanism för elmarknaden

– Nu säkrar vi en trygg elförsörjning för södra Sveriges framtid. Att SvK får förutsättningar att fortsatt upphandla en strategisk reserv är ett viktigt steg för att hantera problematiken med effektbalans i södra Sverige, säger energi- och näringsminister Ebba Busch.

De senaste åren har Karlshamnsverket, som drivs av Sydkraft Thermal Power AB, varit upphandlat som strategisk reserv. Det avtalet har löpt ut och den tidigare regleringen på området har upphört att gälla. Det har dessutom tillkommit nya krav på EU-nivå. Därför behövdes en ny förordning tas fram.

Svenska kraftnät kommer att ha möjlighet att upphandla årliga avtal, såväl som längre avtal på två till fem år. Ett avtal som sträcker sig över flera år ger större förutsebarhet för anbudsgivare och kan därför möjliggöra nya investeringar. Upphandling av längre avtal kommer också ha krav på fossilfri elproduktion, vilket är i linje med energipolitiska målet om 100 procent fossilfri elproduktion 2040.
