# Pål Jonson besöker Helikopterflottiljen i Linköping

Försvarsminister Pål Jonson besöker Helikopterflottiljen för att ta del av utvecklingen och den generella upprustningen av förbandet.

Möjlighet för media att delta vid förevisning av drönare och basutrustning. Förevisningen sker kl 13:00 på Malmen. Anmälan senast torsdag 14 augusti kl 15:00 till kommunikationschefen på Helikopterflottiljen (se kontaktuppgifter nedan). Bifoga namn, redaktion, personnummer. Invänta bekräftelse med ytterligare information.

Helikopterflottiljens huvudsakliga uppgift är att stötta Försvarsmakten med helikopterresurser på land såväl som till sjöss, oavsett tid på dygnet. Det kan bland annat handla om ubåtsjakt, snabba last- och personaltransporter och sjuktransporter.

Flottiljen hjälper också till i det civila försvaret vid krissituationer, till exempel vid eftersökning av försvunna personer eller vid bränder och står i beredskap för att hjälpa polisen med transporter.
