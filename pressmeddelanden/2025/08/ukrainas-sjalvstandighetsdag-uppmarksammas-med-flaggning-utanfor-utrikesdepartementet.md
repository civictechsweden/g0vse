# Ukrainas självständighetsdag uppmärksammas med flaggning utanför Utrikesdepartementet

Den 24 augusti 1991, då Ukraina förklarade sig självständigt från Sovjetunionen, är inte bara ett viktigt datum i den historiska kalendern. Det utgör också början på en väg bort från förtryck - för frihet, för demokrati och för rätten att fredligt välja sin framtid.

– I dag på Ukrainas självständighetsdag, liksom alla andra dagar, står Sverige stadigt vid Ukrainas sida. Vårt militära, politiska och civila stöd till Ukraina är orubbligt. Vi stödjer också Ukraina på dess väg mot ett framtida EU-medlemskap, som är en investering i fred och säkerhet i Ukraina och i hela Europa. Ukraina hör hemma i den europeiska familjen, säger utrikesminister Maria Malmer Stenergard.

### Utrikesministern kommer under dagen att medverka vid firandet av Ukrainas självständighetsdag.

**Dag och tid:** Söndagen den 24 augusti 2025, kl.14:00-16.30

**Plats:** Sergels torg, Stockholm
