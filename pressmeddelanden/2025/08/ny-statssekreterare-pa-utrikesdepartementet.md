# Ny statssekreterare på Utrikesdepartementet

– Jag är mycket glad över att välkomna Karin Juhlin till UD. Med sin gedigna erfarenhet från både organisatoriskt och sakpolitiskt arbete inom Moderaterna är jag övertygad om att hon kommer att hålla uppe tempot i omläggningen av svenskt bistånd. Samtidigt är jag glad att Diana Janse kommer att använda sitt breda kunnande och internationella nätverk för att driva på för mer frihandel i världen, säger bistånds- och utrikeshandelsminister Benjamin Dousa.

– Efter att i nära tre år fokuserat på biståndsreform och hårda prioriteringar ser jag nu fram emot att ta mig an handels- och främjarfrågorna. I en turbulent tid vill jag använda mina internationella erfarenheter för att främja såväl svenska företags som Sveriges position på världens marknader, säger statssekreterare Diana Janse.

– Regeringen har lagt om biståndspolitiken för att hjälpa så många människor i nöd som möjligt och för att svenska skattebetalare ska vara trygga med att deras skattepengar hamnar i rätt händer. Jag ser fram emot att fortsätta arbetet med att öka transparensen och effektiviteten i det svenska biståndet, säger Karin Juhlin.

Karin Juhlin kommer närmast från rollen som biträdande partisekreterare för Moderaterna. Hon har lång erfarenhet av arbete inom Moderaterna, och har även varit politisk sakkunnig på Arbetsmarknadsdepartementet under regeringen Reinfeldt. Karin Juhlin tillträder den 15 augusti 2025.
