# Statsministern och justitieministern besöker Malmö

Under dagen besöker statsministern och justitieministern Insatsstyrkan Syd för att få en inblick i styrkans uppdrag att ingripa vid särskilt farliga och komplicerade situationer.

Därefter besöker ministrarna Malmöpolisens kameraövervakningscentral. Polisen använder i dag kamerabevakning som ett effektivt verktyg för att förebygga och förhindra brott på fler platser än tidigare.

Vidare besöker ministrarna polisens beslag i Malmö för att få insyn i arbetet med tillämpningen av den nya förverkandelagstiftningen. Den ger polisen möjlighet att ta brottsvinster och tillgångar från kriminella, oavsett om det kan bevisas att ett brott har begåtts.

För mer information och intervjuförfrågningar, kontakta respektive pressekreterare.
