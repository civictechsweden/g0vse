# Utrikesminister Maria Malmer Stenergard deltar i nordiskt utrikesministermöte i Finland

– Det nordiska samarbetet står starkt i en tid av svåra globala utmaningar. Jag ser fram emot viktiga samtal både med mina nordiska kollegor och med Kanadas utrikesminister, inte minst med fokus på fortsatt stöd till Ukraina, säger utrikesminister Maria Malmer Stenergard.

Under 2025 är Finland samordnare för det nordiska informella utrikes- och säkerhetspolitiska samarbetet, N5. På mötesagendan står bland annat utvecklingen i närområdet, fortsatt stöd till Ukraina samt situationen i Mellanöstern.

Efter mötet hålls en gemensam pressträff.

**Tid:** Tisdag 19 augusti 12.20–12.45 (13.20–13.45 finsk tid)

**Länk till pressträffen:** [Finska utrikesministeriets youtubekanal - extern webbplats,](https://www.youtube.com/live/9CqfVQfcM3Q "Finska utrikesministeriets youtubekanal")
