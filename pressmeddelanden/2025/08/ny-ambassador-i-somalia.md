# Ny ambassadör i Somalia

Hans Henric Lundquist är i dag ambassadör i Addis Abeba och var dessförinnan ambassadör i Khartoum. Han har tjänstgjort som chef för dåvarande sektionskansliet i Chisinau och vid ambassaden i Kabul. Han har arbetat bland annat som biträdande chef för Enheten för internationellt utvecklingssamarbete i Utrikesdepartementet samt på Sida.

Hans Henric Lundquist tillträder sin nya befattning hösten 2025.
