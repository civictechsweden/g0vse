# Bistånds- och utrikeshandelsminister Benjamin Dousa tar emot Estlands minister för ekonomi och industri Erkki Keldo

Under mötet kommer ministrarna även att diskutera EU:s handelsrelationer med USA och Kina.

– Nära nordiskt-baltiskt samarbete är viktigare än någonsin. Sverige och Estland är starka röster för fler frihandelsavtal och ett öppet, fritt och regelbaserat handelssystem. Sveriges och Estlands stöd till Ukraina är orubbligt. Vi samarbetar nära för att öka stödet till Ukraina, inklusive dess ekonomi och handel, samt för att öka pressen på Ryssland genom exempelvis sanktioner och höjda importtullar, säger bistånds- och utrikeshandelsminister Benjamin Dousa.

Sverige har ett mycket nära samarbete med Estland. Bistånds- och utrikeshandelsminister Benjamin Dousa träffade Estlands minister för ekonomi och industri Erkki Keldo för ett bilateralt möte i februari 2025.
