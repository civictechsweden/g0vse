# Sverige får sin första utbetalning från EU:s återhämtningsfacilitet

Utbetalningen sker efter att Sverige i december skickade in sin första betalningsansökan till kommissionen och omfattar huvudsakligen åtgärder som genomfördes 2020–2022. Dessa inkluderar satsningar på grön återhämtning, utbildning och omställning, utbyggnad av bredband och investeringar för bostadsbyggande.

RRF är ett prestationsbaserat instrument där medel betalas ut i efterhand, efter att medlemsländerna visat att åtgärderna genomförts. Totalt omfattar den svenska återhämtningsplanen 52 mål och delmål kopplade till reformer och investeringar. Uppfyllelsen av målen och delmålen kommer att följas upp av EU-kommissionen fram till slutet av 2026.

Av kostnaderna i den svenska planen kan 44 procent kopplas till klimatomställningen och 21 procent till den digitala omställningen.
