# Bättre stöd om hur lärare kan agera vid en akut eller våldsam situation

– Skolan är Sveriges viktigaste arbetsplats. Där ska alla lärare och skolanställda känna sig trygga. Ingen ska behöva tveka att ingripa när något händer – av rädsla för att göra fel eller bli anmäld. Nu ser vi till att lärarna får tydligare stöd och besked om sitt mandat, så att de kan agera snabbt och tryggt när det behövs, säger utbildnings- och integrationsminister Simona Mohamsson.

Att skolan är lugn och trygg är avgörande för elevers mående och kunskapsutveckling, men också för att förbättra lärarnas arbetsmiljö och i förlängningen även göra läraryrket med attraktivt. Skolverket får därför i uppdrag att se över och komplettera det stöd som redan finns och som beskriver hur skolans personal kan agera i bland annat akuta situationer. Stödet ska förbättras och till exempel ge konkreta exempel på hur lärare och annan skolpersonal kan och får hantera en svår eller våldsam situation. Stödmaterialet ska också kompletteras med aktuell praxis i frågorna.

Uppdraget ges genom en ändring i Skolverkets regleringsbrev och ska redovisas senast den 27 februari 2026.
