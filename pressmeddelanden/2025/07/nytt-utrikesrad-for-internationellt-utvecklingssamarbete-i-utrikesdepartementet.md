# Nytt utrikesråd för internationellt utvecklingssamarbete i Utrikesdepartementet

Camilla Nevstad Bruzelius är i dag enhetschef för Enheten för internationellt utvecklingssamarbete i Utrikesdepartementet (UD). Hon har varit biträdande chef för dåvarande enheten för Global Agenda i UD. Hon har tjänstgjort vid representationen i New York och ambassaden i Köpenhamn. Hon har arbetat på flera enheter i UD, och även i såväl Socialdepartementet som Justitiedepartementet. Hon har också arbetat som hållbarhetschef på Sandvik Coromant.

Camilla Nevstad Bruzelius tillträder sin nya befattning hösten 2025.
