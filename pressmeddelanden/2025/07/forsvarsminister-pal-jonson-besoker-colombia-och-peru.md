# Försvarsminister Pål Jonson besöker Colombia och Peru

Den 9 juli deltar Pål Jonson på flygmässan F-AIR Colombia i Rionegro, Antioquia, där Sverige är hedersgäst. Försvarsministern kommer bland annat att hålla ett anförande under invigningen av mässan. Pål Jonson kommer även att ha bilaterala överläggningar med sin colombianska försvarsministerkollega Pedro Sánchez.

På flygmässan F-AIR Colombia kommer representanter för Försvarsdepartementet att delta, liksom representanter från Sveriges ambassad i Bogotá, Business Sweden, flera svenska företag, Kungliga Tekniska högskolan i Stockholm (KTH) och Lunds universitet. På mässan medverkar även den svenske astronauten Marcus Wandt och Sveriges första kvinnliga stridspilot Anna Dellham. Med stöd från Brasiliens flygvapen kommer två Gripen-flygplan att finnas på plats.

Den 10 juli besöker Pål Jonson Perus huvudstad Lima för bilaterala möten med bland annat Perus försvarsminister Walter Astudillo Chávez.
