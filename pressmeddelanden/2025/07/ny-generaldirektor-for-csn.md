# Ny generaldirektör för CSN

– Jag är mycket glad att Christina Henryson har tackat ja till det här viktiga uppdraget. Med Christinas gedigna erfarenhet från statlig förvaltning och digitalisering får myndigheten en väl lämpad chef. Jag ser fram emot ett gott samarbete framöver, säger gymnasie-, högskole- och forskningsminister Lotta Edholm.

Christina Henryson kommer närmast från rollen som ekonomidirektör och chef för ekonomi-, styrnings- och analysavdelningen vid Skatteverket och har mångårig erfarenhet från både Skatteverket och Tillväxtverket där hon haft chefspositioner. Christina har även arbetat på både Finansdepartementet och Näringsdepartementet, bland annat med digitaliseringsfrågor. Hon har också erfarenhet från att ha arbetat i näringslivet.

Christina Henrysons förordnande löper på 6 år fram till och med den 31 augusti 2031.
