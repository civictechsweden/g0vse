# Åtta svenska infrastrukturprojekt beviljas medfinansiering från EU

- Efter att EU-kommissionen utvärderat projektansökningar och medlemsstaterna röstat kan vi konstatera dels att åtta projekt med svenska deltagare får medfinansiering, dels att Sverige fortsätter att bidra till att det transeuropeiska transportnätet färdigställs, säger infrastruktur- och bostadsminister Andreas Carlson.

Medel från Fonden för ett sammanlänkat Europa (CEF) går till utbyggnaden av det transeuropeiska transportnätet (TEN-T) inom hela EU för att bidra till att bygga ett hållbart och trafikslagsövergripande europeiskt transportsystem.

De åtta infrastrukturprojekten som beviljas medfinansiering avser bland annat utveckling av digital infrastruktur, trafikinformations- och navigationstjänster inom luftfarten, kapacitets- och trafikstyrning inom järnvägssektorn samt stöd till uppgradering av isbrytare och nybyggnation av centralstationen i Norrköping.

Följande infrastrukturprojekt beviljas medfinansiering från Fonden för ett sammanlänkat Europa (CEF):

* TISGRADE - Traffic management Information Services upGRADe Europe
* VERKKO - European network for safer, greener, and digital traffic management, intermodal freight, and cross-border mobility improvements along the TEN-T corridors
* New Central Station in Norrköping - LEVEL UP
* DCM IMP 25-29 - Digital Capacity Management Implementation 2025-2029
* PioDAC - Pioneer DAC Trains
* NELSON - Development of Navigational Efficiency and Safety with Digital Solutions for Future Fairways
* WINMOS IV - Safeguarding Winter Navigation in the European Maritime Space
* CLEAN ATM 3

Totalt 94 projekt i hela EU beviljades medfinansiering i denna utlysningsomgång.
