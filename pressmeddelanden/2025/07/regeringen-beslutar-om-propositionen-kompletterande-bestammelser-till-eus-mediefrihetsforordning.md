# Regeringen beslutar om propositionen Kompletterande bestämmelser till EU:s mediefrihetsförordning

I propositionen, som har överlämnats till riksdagen i dag den 1 juli, samlas huvuddelen av de bestämmelser som krävs för att EMFA ska kunna tillämpas och få ett effektivt genomslag i Sverige. Det handlar bland annat om bestämmelser om tillsyn och de befogenheter som Mediemyndigheten som tillsynsmyndighet behöver för att säkerställa att mediefrihetsförordningen följs.

– EMFA utgör en central del i arbetet för att värna journalistikens oberoende och mediers möjlighet att verka fritt inom hela EU. Genom att säkerställa en effektiv nationell tillämpning ser vi till att förordningens principer får genomslag i Sverige, säger kulturminister Parisa Liljestrand.

Förslagen i propositionen bygger på promemorian Kompletterande bestämmelser till EU:s mediefrihetsförordning. Den kompletterande lagen föreslås i huvudsak träda i kraft den 1 januari 2026.
