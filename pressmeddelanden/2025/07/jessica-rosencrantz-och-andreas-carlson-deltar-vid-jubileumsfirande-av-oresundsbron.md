# Jessica Rosencrantz och Andreas Carlson deltar vid jubileumsfirande av Öresundsbron

– Öresundsbron cementerade redan goda svensk-danska relationerna och gjorde Öresund till en sammanhållen region på riktigt. I 25 år har människor kunnat jobba, studera, investera och skaffa nya vänskaper på båda sidor om sundet. Det har gjort Öresundsregionen till en Europas mest dynamiska regioner och stärkt våra länders innovations- och konkurrenskraft. Att fortsätta stärka Öresund som integrerad region är prioriterat, säger EU- och Nordenminister Jessica Rosencrantz.

– I 25 år har Öresundsbron möjliggjort för människor att bo, arbeta eller studera i både Sverige och Danmark. Arbetet fortsätter med att utveckla transportinfrastrukturen i Öresundsregionen för både person- och godstransporter. Detta görs nu genom att ta fram en uppdragsbeskrivning för en strategisk svensk-dansk utredning om transporter över Öresund på längre sikt efter 2050 och regeringen har även beslutat om ett uppdrag som syftar till att vidareutveckla trafikledning och infrastrukturprojekt i Öresundsregionen. På både kort och lång sikt tar vi ansvar för transportinfrastrukturen, säger infrastruktur- och bostadsminister Andreas Carlson.

Vid jubileumsfirandet deltar bland andra både det svenska och danska kungaparet, Danmarks transportminister och minister för nordiskt samarbete Thomas Danielsen och Öresundsbrons VD Linus Eriksson. Statsråden Rosencrantz och Danielsen håller tal. I samband med besöket kommer även statsråden Carlson och Danielsen ha ett möte om fortsatt fördjupat samarbete kring gränsöverskridande transporter.

Tid för media finns för ackrediterade journalister.
