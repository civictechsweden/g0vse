# Statens försvarshistoriska museer och Statens maritima och transporthistoriska museer ska förbereda för att slås ihop

Statens försvarshistoriska museer och Statens maritima och transporthistoriska museer har haft regeringens uppdrag att lämna förslag om organisationsförändring. Remitteringen av myndigheternas redovisning visar att det finns ett stort stöd för att myndigheternas uppgifter läggs samman.

– Vi tar nu nästa steg och låter myndigheterna förbereda en sammanslagning. Syftet är att skapa en mer robust myndighetsstruktur, samtidigt som vi samlar och stärker kunskapen inom museernas närliggande ämnesområden. En sammanslagning av myndigheternas uppgifter bidrar även till en mer effektiv statsförvaltning, säger kulturminister Parisa Liljestrand.

– Regeringens ambition att skapa färre myndigheter genom att samla både uppgifter och kompetens blir nu verklighet. Steg för steg effektiviserar vi för en vassare och smalare stat, säger civilminister Erik Slottner.

Uppdragen är en del i regeringens insatser för att öka effektiviteten i statsförvaltningen och minska antalet myndigheter. Utgångspunkten för genomförandet av uppdragen ska vara att myndigheternas befintliga uppgifter ska vara oförändrade.
