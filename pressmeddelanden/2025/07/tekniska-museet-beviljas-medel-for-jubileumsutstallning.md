# Tekniska museet beviljas medel för jubileumsutställning

Tekniska museet fyllde 100 år 2024 vilket uppmärksammas under en period fram till april 2026 då museet med anledning av jubileet öppnar utställningen Drömlandet med tillhörande läromaterial. Utställningen är tänkt att bidra till ökat intresse för utbildningar inom STEM, det vill säga naturvetenskap, teknik, ingenjörsvetenskap och matematik, och därmed bidra till Sveriges långsiktiga kompetensförsörjning och framtida innovationsförmåga.

– Jag är glad över att dela nyheten om att Tekniska museet har beviljats medel för sin jubileumsutställning. Museet är en viktig mötesplats för stora och små och en betydelsefull arena för att inspirera nästa generation av innovatörer, säger kulturminister Parisa Liljestrand.
