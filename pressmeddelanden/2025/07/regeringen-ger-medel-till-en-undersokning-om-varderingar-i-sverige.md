# Regeringen ger medel till en undersökning om värderingar i Sverige

För att kunna planera mer träffsäkra insatser inom integrationsområdet behöver uppföljningen förbättras och utvecklas. Det behövs bland annat mer kunskap om skillnader mellan utrikes och inrikes födda när det gäller värderingar.

Undersökningen kommer att ge en uppdaterad och fördjupad bild av sociala, kulturella och demokratiska värderingar hos de som bor i Sverige. Undersökningen kan också bidra till att ge insikter om hur dessa värderingar förändrats över tid.

– Alla i Sverige ska vara införstådda med vilka liberala värderingar som bygger vårt land. Därför behöver vi stärka kunskapen om vilka värderingar som präglar det svenska samhället. Genom World Values Surveys (WVS) undersökning skapas ett bättre kunskapsunderlag om skillnader i värderingar mellan inrikes och utrikes födda. Det är bara med rätt kunskap som också rätt åtgärder kan vidtas, säger utbildnings - och integrationsminister Simona Mohamsson.

Undersökningen innebär en fortsatt satsning på att förbättra uppföljningen av integrationen, där registerdata ofta inte räcker för att fånga sociala, kulturella och demokratiska dimensioner.

Datainsamlingen kommer bygga på personliga intervjuer, och resultaten ska kunna användas fritt av myndigheter, forskare och allmänheten.
