# EU:s långtidsbudget i fokus när Jessica Rosencrantz deltar i ministerrådsmöte i Bryssel

– Förhandlingarna om EU:s nästa långtidsbudget inleds i den mest utmanande och avgörande tiden för Europa sedan andra världskriget. Vi måste få på plats en budget som bygger ett säkrare och mer konkurrenskraftigt Europa. Kommissionens förslag speglar det, men budgetvolymen är för stor. Det krävs prioriteringar. Vi behöver en bättre budget, inte större, säger EU-minister Jessica Rosencrantz.

Under mötet ska det danska ordförandeskapet också informera om hanteringen av förenklingsagendan. Därtill väntas diskussioner om en begäran från Spanien om att inkludera katalanska, baskiska och galiciska i förordning nr 1/1958 om EU:s språkregler.
