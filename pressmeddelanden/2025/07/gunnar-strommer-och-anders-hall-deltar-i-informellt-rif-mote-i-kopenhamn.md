# Gunnar Strömmer och Anders Hall deltar i informellt RIF-möte i Köpenhamn

På agendan står bland annat kampen mot organiserad brottslighet, återvändandefrågor och innovativa lösningar för att minska irreguljär migration samt förenklingar i dataskyddslagstiftningen. Det är frågor som är prioriterade för Sverige.

Justitieminister Gunnar Strömmer deltar i diskussioner om hur EU:s rättsliga ramverk kan stärkas i kampen mot organiserad brottslighet, inklusive familjebaserade kriminella nätverk. Från svensk sida betonas vikten av en bred och samordnad myndighetssamverkan som involverar fler än de brottsbekämpande myndigheterna. I diskussionen om förenklingar av dataskyddslagstiftningen betonar Sverige vikten av att minska den administrativa bördan för företag.

Statssekreterare Anders Hall företräder Sverige i de migrationspolitiska diskussionerna. Fokus ligger på hur återvändandearbetet inom EU kan bli mer effektivt samt hur innovativa lösningar kan bidra till att minska den irreguljära migrationen. Sverige lyfter vikten av att återvändanden fungerar i praktiken, och att samarbetet med tredjeländer stärks. Regeringen ser positivt på att det danska ordförandeskapet prioriterar dessa frågor, som ligger i linje med svenska prioriteringar. Sverige välkomnar också ett snabbt antagande av kommissionens förslag om säkra tredjeländer, en fråga som Sverige drev under sitt eget ordförandeskap.

För mer information och eventuella intervjuförfrågningar, kontakta respektive pressekreterare.
