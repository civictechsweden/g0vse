# Nu öppnar ansökan om statligt stöd för investeringar i ny kärnkraft

Företag som är intresserade av att få statligt stöd för att bygga kärnkraftsreaktorer kan nu lämna in sin ansökan till regeringen. Om ansökan går vidare i processen sker förhandlingar mellan regeringen och det aktuella företaget om stödets villkor och omfattning. Det som förhandlas fram är ett låneavtal och ett differenskontrakt, samt villkoren för risk- och vinstdelning. Det kan även bli aktuellt att förhandla ett statligt delägande som en del av företagets kapitalstruktur.

Enligt EU:s statsstödsregler är ett godkännande från EU-kommissionen en förutsättning för att regeringen ska få lämna stödet. När regeringen och det sökande företaget är överens anmäls det därför till generaldirektoratet för konkurrens (DG COMP) inom EU-kommissionen för godkännande.

– Vi är redo att hantera ansökningar och börja förhandla med företag som vill vara med och bygga upp ny kärnkraft i Sverige. Från regeringen sida kommer vi att värna skattebetalarnas pengar och säkra elproduktionen för hushåll och företag, säger finansmarknadsminister Niklas Wykman.
