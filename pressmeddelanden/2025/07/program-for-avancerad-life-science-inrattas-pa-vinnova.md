# Program för avancerad life science inrättas på Vinnova

Regeringen har över tid verkat för att tillsammans med näringslivet skapa förutsättningar för att utveckla avancerade terapier så som vacciner, cell- och genterapier. Syftet med uppdraget till Vinnova är att ytterligare utveckla svenska styrkeområden och bidra till svensk konkurrenskraft, omställning och resiliens.

– För att fortsätta vara en ledande välfärdsnation måste vi satsa på sektorer som både räddar liv och stärker vår ekonomi. Det handlar om mer än läkemedel och forskning – det handlar om att ge människor fler friska år i livet. Ett program för avancerad life science ska möjliggöra för projekt där tvärsektoriell samverkan, strategisk teknik eller excellenta forskningsresultat främjas. Därmed stärks det svenska ekosystemet för avancerade terapier och life science ytterligare, säger energi- och näringsminister Ebba Busch.

Ett program för avancerad life science ska möjliggöra för projekt där tvärsektoriell samverkan, strategisk teknik och/eller excellenta forskningsresultat främjas. Därmed skapas förutsättningar för att utveckla det svenska ekosystemet för life science och bidra till målsättningen att Sverige ska vara en framstående life science-nation.
