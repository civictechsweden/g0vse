# Äldre- och socialförsäkringsministern besöker Gnesta

Under besöket får äldre- och socialförsäkringsminister Anna Tenje bland annat att ta del av kommunens arbete med kompetensförsörjning inom vård och omsorg, med fokus på kommunens projekt för unga som står utanför arbetsmarknaden. Ministern tar också del av arbetet med aktivitetskrav i kommunen.

I regeringens bidragsreform avser regeringen att införa ett aktivitetskrav för mottagare av försörjningsstöd, för att förebygga och motverka långvarigt bidragsberoende och för att fler ska kunna försörja sig själva.

Vid besöket på Strandhagen får ministern information om arbetet med demensvård. Regeringen presenterade i januari en utvecklad demensstrategi för att stärka vården och omsorgen för personer som har en demenssjukdom, och bättre kunna möta utmaningarna som vården och omsorgen står inför.

Vid intervjuförfrågningar och mer information, vänligen kontakta Vendela Granberg (se presskontakt).
