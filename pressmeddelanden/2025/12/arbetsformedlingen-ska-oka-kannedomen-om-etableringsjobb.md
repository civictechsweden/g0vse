# Arbetsförmedlingen ska öka kännedomen om etableringsjobb

Etableringsjobb förbättrar möjligheten för personer som står långt från arbetsmarknaden att få ett arbete, samtidigt som arbetsgivare får stöd för att anställa. Genom att öka kännedomen om etableringsjobb kan fler arbetsgivare och arbetssökande ta del av möjligheten.

Arbetet ska genomföras i dialog med arbetsmarknadens parter och är en del av Arbetsförmedlingens utvecklade arbetsgivararbete för de som vill anställa långtidsarbetslösa.

– Etableringsjobb är ett viktigt verktyg för att fler som står långt från arbetsmarknaden ska få en chans till arbete. Genom att öka kunskapen om anställningsformen kan vi skapa fler vägar in i arbetslivet, säger arbetsmarknadsminister Johan Britz.

Arbetsförmedlingen ska lämna en muntlig lägesbeskrivning till regeringen senast den 28 april 2026 och slutredovisa uppdraget senast den 28 april 2027.
