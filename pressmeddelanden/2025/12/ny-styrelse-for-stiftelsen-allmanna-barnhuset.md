# Ny styrelse för Stiftelsen Allmänna Barnhuset

Stiftelsen Allmänna Barnhuset är en statlig stiftelse med uppdrag att utveckla och stödja metod- och kunskapsutveckling med syfte att stärka barn och ungdomar i socialt utsatta situationer. Stiftelsen Allmänna Barnhuset leds av en direktion med en ordförande samt sex ledamöter som alla utses av regeringen.

– Jag är glad att kunna utse Beatrice Ask till ordförande för Allmänna Barnhusets styrelse. Med sin gedigna erfarenhet är jag övertygad om att hon tillsammans med övriga styrelsen framgångsrikt kan driva stiftelsens arbete för att stärka barn och ungdomar i socialt utsatta situationer, säger socialtjänstminister Camilla Waltersson Grönvall.

– Många barn mår dåligt och far illa. Att bidra till bättre förståelse och respekt för barns perspektiv och hur vuxna kan ge rätt stöd är viktigt. Det är den anrika stiftelsens huvuduppgift. Tillsammans i styrelsen, med medarbetare och i samverkan med andra aktörer kommer vi fortsätta utveckla insatser utifrån de problem vi ser idag och framåt, säger Beatrice Ask.

Regeringen förordar den 18 december 2025 nya ledamöter i stiftelsens direktion. Beatrice Ask förordnas till direktionens ordförande. Beatrice Ask har tidigare varit statsråd på Utbildningsdepartementet och Justitiedepartementet. I mars 2025 lämnade hon sitt uppdrag som landshövding i Södermanlands i Södermanlands län. Beatrice Ask är även ordförande för Finansinspektionens styrelse.

Till direktionen förordnas även riksdagsledamoten Fredrik Lundh Sammeli, kommunalrådet för Liberalerna i Malmö Sara Wettergren, universitetslektorn och studierektorn Eva-Lotta Nilsson och professorn Anna Sarkadi.

Förordandet stäcker sig från den 1 januari 2026 till den 31 december 2029.
