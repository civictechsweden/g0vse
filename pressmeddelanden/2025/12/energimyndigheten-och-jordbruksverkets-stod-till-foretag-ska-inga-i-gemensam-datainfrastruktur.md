# Energimyndigheten och Jordbruksverkets stöd till företag ska ingå i gemensam datainfrastruktur

– Statliga medel ska användas effektivt och transparent. Genom en gemensam datainfrastruktur där fler myndigheter kan dela data får vi bättre överblick och kan följa upp effekterna av våra insatser, säger energi- och näringsminister Ebba Busch.

Beslutet är en del av regeringens arbete för effektivare användning av offentliga medel och ökad transparens i företagsfrämjande insatser.

Regeringen har tidigare gett fem myndigheter i uppdrag att utveckla en gemensam metod för informationsutbyte och datadelning. Energimyndigheten och Jordbruksverket ansluter nu till det arbetet.
