# Tillväxtanalys får i uppdrag att redovisa statens företagsfrämjande för 2026

– Statliga medel till företag ska användas där de gör störst nytta. Genom ökad transparens och systematik stärker vi förutsättningarna för ett mer effektivt företagsfrämjande, säger energi- och näringsminister Ebba Busch.

I kartläggningen för 2025 uppskattas det statliga företags­främjandet omfatta minst 122 miljarder kronor. Många olika aktörer och typer av stöd gör systemet svårt att överblicka. Därför gör regeringen nu en översyn av det offentliga stödet 2026. I uppdraget ingår också att följa upp den företags­främjande kartläggningen Tillväxtanalys har gjort för 2025.

Regeringen gav i juni 2024 Tillväxtanalys i uppdrag att se över hur det statligt finansierade företagsfrämjandet kan bli så effektivt och ändamålsenligt som möjligt. Därutöver har myndigheten tillsammans med Digg, SCB, Tillväxtverket och Vinnova fått i uppdrag att tillgängliggöra mer data för analyser och utvärderingar. Det nya beslutet är en del i regeringens breda arbete med att skapa bättre överblick över företagsfrämjandet och bättre förutsättningar för utvärderingar.

Rapporten ska publiceras senast 15 juni 2026 och slutredovisningen lämnas till Regeringskansliet i december samma år.
