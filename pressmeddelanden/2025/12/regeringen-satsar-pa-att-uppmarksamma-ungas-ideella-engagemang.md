# Regeringen satsar på att uppmärksamma ungas ideella engagemang

– Unga som engagerar sig ideellt gör en viktig insats för vårt samhälle. Genom denna nya satsning vill vi lyfta fram och uppmuntra deras engagemang, säger socialminister Jakob Forssmed.

– Genom att uppmuntra ungas engagemang kan vi stärka civilsamhället. Det kan också bidra till att fler får upp ögonen för föreningslivet, säger civilminister Erik Slottner.

Medlen ska användas för att uppmärksamma och synliggöra ungas ideella arbete för att inspirera andra. Uppdraget är en del av regeringens arbete för att stärka civilsamhällets förutsättningar och främja delaktighet bland unga.
