# Nu är återhämtningen i svensk ekonomi i gång

### Återhämtningen i svensk ekonomi har påbörjats

BNP-tillväxten har utvecklats något starkare än väntat och återhämtningen har påbörjats. Framöver är det framför allt den inhemska efterfrågan som bedöms driva tillväxten. Stigande inkomster och ett uppdämt konsumtionsbehov väntas bidra till en fortsatt ökande konsumtion för hushållen 2026. Även näringslivets investeringar bedöms växa i snabbare takt än de senaste åren.

Arbetslösheten är fortsatt hög men väntas vid inledningen av 2026 gradvis minska i takt med att efterfrågan på arbetskraft stiger.

 – Nu är återhämtningen i svensk ekonomi i gång. Genom att se till att alla får mer pengar i plånboken, samtidigt som vi gör satsningar på offentlig konsumtion och investeringar stöttar finanspolitiken återhämtningen och lågkonjunkturen bedöms vara över 2027, säger finansminister Elisabeth Svantesson.

### Starkare utveckling i världsekonomin än väntat

Effekterna av amerikanska importtullar på världsekonomin har hittills blivit mindre än befarat. Den handelspolitiska osäkerheten har minskat något, men är fortsatt förhöjd. Osäkerheten väntas dock ge avtryck längre fram och i världsekonomin väntas växa i måttlig takt framöver.
