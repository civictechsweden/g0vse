# Ny organisation och styrelse för Moderna museet

– Med sin nya utformning, som till del skiljer sig från utredningens förslag, blir myndigheten en helt central aktör inom kulturområdet. Nu ska Moderna museet tolka den nya instruktionen och organisera sig. Jag är övertygad om att Lars Strannegård, med sitt stora engagemang i kulturfrågor, kommer att bli en utmärkt ordförande och att organisationsförändringen kommer att leda till nya och starka kulturupplevelser för medborgarna, säger kulturminister Parisa Liljestrand.

## Moderna museets uppgifter

Myndighetens ansvars- och samlingsområden ska omfatta konst i alla dess former samt föremål som har samband med arkitekturområdet, huvudsakligen från tiden efter år 1900. Inom myndigheten ska det finnas ett centrum för arkitektur, form och design och offentlig konst. Centrumet ska inom sitt område vara en nationell mötesplats för kunskap grundad på praktik och forskning och dess arbete ska bidra till att riksdagens mål för arkitektur, form och design uppnås. Inom myndigheten ska det finnas ett särskilt beslutsorgan som beslutar om beställning och förvärv av samtidskonst till statens byggnader och andra lokaler. Namnet Moderna museet kommer att kvarstå som namn för myndigheten.

## Ny styrelse utsedd

Myndigheten ska ledas av en styrelse om högst nio ledamöter. Överintendenten ska vara myndighetschef och ska ingå i styrelsen. Följande personer har utsetts att ingå i styrelsen:

Lars Strannegård, rektor

Maria Lind, konstmuseichef

Annie Lindberg, museichef

Henrik Nerlund, arkitekturhistoriker

Stina Nilimaa Wickström, industridesigner

Mats Sjöstrand, f.d. generaldirektör

Ledamöterna förordnas från och med 2026-01-01 till och med 2028-12-31.
