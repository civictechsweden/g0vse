# Utrikesminister Maria Malmer Stenergard deltar i Natos utrikesministermöte

– Fler allierade måste öka sitt stöd till Ukraina. Genom vårt och våra allierades stöd till Ukraina visar vi inte bara solidaritet, vi sätter också tydliga gränser för Rysslands försök till maktexpansion, säger utrikesminister Maria Malmer Stenergard.

Under mötet kommer Natos utrikesministrar tillsammans med Natos generalsekreterare Mark Rutte få en möjlighet att följa upp de beslut som fattades på Natotoppmötet i Haag i somras. De allierades utrikesministrar och Ukrainas utrikesminister Andrij Sybiha kommer också att diskutera det fortsatta stödet till Ukraina.
