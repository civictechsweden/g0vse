# Statsministern deltar vid toppmöte i Finland

Finlands statsminister Petteri Orpo har bjudit in stats- och regeringschefer från sju EU-länder till toppmötet Eastern Flank Summit i Helsingfors. Statsminister Ulf Kristersson deltar tillsammans med ledare från Estland, Lettland, Polen, Bulgarien, Rumänien och Litauen. Mötet är ett tillfälle för att diskutera försvarsberedskap och hot mot Europas säkerhet, särskilt vid EU:s östra gräns.

Eastern Flank Summit i Helsingfors föregår Europeiska rådets möte i Bryssel, som hålls senare samma vecka.
