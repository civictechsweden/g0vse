# Nästa steg i ubåtsupphandlingen med Polen

– Idag tog vi ett viktigt nästa steg mot en svensk-polsk ubåtsaffär. Sverige och Polen har tillsammans verktygen för att kraftigt försäkra säkerheten i Östersjöområdet och vi uppskattar det nära samarbetet med Polen, säger försvarsminister Pål Jonson

Den 26 november meddelade Polen att man väljer Sverige som partner för sitt ubåtsprogram. Idag tog de båda försvarsministrarna nästa steg i processen genom att tillsammans underteckna ett samförståndsavtal som ska ligga som grund för vidare förhandlingar.

Den polsk-svenska ubåtsaffären blir vid en kontraktssignering en av de största marina exportaffärer Sverige någonsin har gjort och kommer leda till ett utökat försvarssamarbete mellan länderna. Det innebär att Sverige och Polen tillsammans kan ta ett större ansvar för säkerheten i Östersjön.
