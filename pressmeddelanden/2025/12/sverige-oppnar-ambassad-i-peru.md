# Sverige öppnar ambassad i Peru

– Relationen mellan våra länder har stärkts och intensifierats under senare år. Vi har betydande strategiska intressen i Peru. Flera svenska företag är verksamma i landet, och närvaron behöver stödjas, säger utrikesminister Maria Malmer Stenergard.

Målsättningen för svensk utrikesförvaltning är att Sverige ska ha de bästa möjliga förutsättningarna att genomföra svensk utrikespolitik och främja svenska intressen i utlandet, inom ramen för tillgängliga resurser.

Ambassaden förväntas vara på plats hösten 2026.
