# Nya underhållståg för effektivare spårunderhåll

– Satsningarna på att komma till rätta med det eftersatta järnvägsunderhållet fortsätter. Den destruktiva trenden att prioritera ned underhållen är nu bruten och underhållsskulden kan börja betas av. Trafikverket tar nu nya viktiga steg för ett effektivare underhåll, förbättrad säkerhet och högre kvalitet på utförandet. Det kommer gå att utföra mer underhåll samtidigt som trafikpåverkan minskas med dessa underhållståg, säger infrastruktur- och bostadsminister Andreas Carlson.

I dagsläget hyr Trafikverket in ett underhållståg. Inom kort kommer det hyresavtalet förlängas. Syftet med det förlängda hyresavtalet är att använda det inhyrda underhållståget för att fortsätta bygga upp kunskap och kompetens och effektivisera underhållsarbetet fram tills de egna underhållstågen levereras.

Med hjälp av underhållstågen kan Trafikverkets entreprenörer även i fortsättningen använda underhållstågen för att utföra en lång rad underhållsarbeten och samtidigt låta andra tåg passera i full hastighet på spåren bredvid.

– Regeringen ser positivt på Trafikverkets åtgärder för att stärka järnvägsunderhållet och järnvägstrafikens robusthet, säger infrastruktur- och bostadsminister Andreas Carlson.
