# Ny lag ska effektivisera straffrättsligt samarbete i Norden

Regeringens omläggning av rättspolitiken innebär att fler personer kommer att avtjäna fängelsestraff och under längre tid. Därför är det viktigt att fullt ut utnyttja möjligheten att låta personer som är hemmahörande i ett annat nordiskt land avtjäna straffet där.

Förslaget innebär bland annat:

* **Utökat tillämpningsområde** – även frivårdspåföljder som innefattar samhällstjänst omfattas.
* **Snabbare handläggning** – Kriminalvården och domstolarna ska handlägga ärenden skyndsamt.
* **Förenklad process** – beslut om överförande av fängelsestraff ska inte kunna överklagas om den dömde samtycker.

Lagändringarna föreslås träda i kraft den 1 juli 2026.
