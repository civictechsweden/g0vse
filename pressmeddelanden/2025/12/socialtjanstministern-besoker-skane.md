# Socialtjänstministern besöker Skåne

Socialtjänstminister Camilla Waltersson Grönvall besöker flera orter i Skåne under den 8 och 9 december.

Måndagen den 8 december besöker ministern socialtjänsten i Landskrona för att ta del av arbetet med tidiga insatser, särskilt riktat mot barn och unga. Under måndagen besöker ministern även socialtjänsten i Helsingborg för att bland annat ta del av kommunens arbete mot hemlöshet.

Under tisdagen besöker Camilla Waltersson Grönvall Höganäs kommun. Där tar ministern del av arbetet med förebyggande insatser för barn och unga.

Under hela besöket kommer arbetet med socialtjänstens omställning till den nya socialtjänstlagen vara i fokus. Den 1 juli 2025 trädde den nya lagen i kraft. Den förra socialtjänstlagen hade över 40 år på nacken, och med den nya socialtjänstlagen vill regeringen se en mer förebyggande, lättillgänglig och kunskapsbaserad socialtjänst – mer anpassad efter dagens samhälle och behov.

I samband med de olika programpunkterna finns möjlighet till intervju med ministern. Var vänlig kontakta Victor Siljevik (se presskontakt) för intervjuförfrågningar och mer information.
