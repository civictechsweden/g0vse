# Nya lokaler för Polismyndigheten i Linköping, Växjö och vid Arlanda flygplats

I en skrivelse till regeringen har Polismyndigheten begärt medgivande att ingå ett 15-årigt hyresavtal för lokaler i Linköping. Den nya lokalen ska rymma cirka 110 personer och bland annat användas av nationellt forensiskt centrum (NFC) vid Polismyndigheten. Regeringen har nu beviljat Polismyndighetens begäran.

Regeringen har även beviljat Polismyndigheten att ingå ett 10-årigt hyresavtal i Växjö. De nya lokalerna är avsedda för cirka 50 personer.

Vid Arlanda flygplats har Polismyndigheten beviljats att ingå två 12-åriga hyresavtal för lokaler och garage. Den nya lokalen ska rymma cirka 520 personer och kommer att användas till gränsverksamhet.
