# Statssekreterare Helena Dyrssen deltar i miljörådet

Det danska ordförandeskapet har tagit fram ett utkast till rådsslutsatser om ”Europas miljö 2030 – Att bygga ett mer klimatresilient och cirkulärt Europa” som ministrarna väntas godkänna. Slutsatserna är medlemsstaternas inspel till de förslag om ett europeiskt ramverk för klimatresiliens och en rättsakt om den cirkulära ekonomin som kommissionen väntas lägga fram 2026.

Ministrarna ska också diskutera EU:s bioekonomistrategi, som nyligen lades fram av EU-kommissionen.

## Övriga frågor på dagordningen

Ordförandeskapet och kommissionen ska informera om viktiga internationella möten under senare tid, bland annat COP30 i Belém, Cites COP20 i Samarkand och Unea-7 i Nairobi.

Kommissionen ska bland annat informera om EU:s uppdrag om klimatneutrala och smarta städer och om anpassning till klimatförändringarna inom ramen för Horisont Europa.

Miljökommissionär Jessika Roswall ska presentera sin årsrapport om förenkling, genomförande och efterlevnad.
