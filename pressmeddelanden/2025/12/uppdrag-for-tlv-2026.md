# Nya uppdrag för Tandvårds- och läkemedelsförmånsverket under 2026

– Vi genomför nu den största tandvårdsreformen på decennier för att se till att fler ska kunna få den behandling de behöver. Målet är att fler patienter ska kunna erbjudas tandvård och få en bättre munhälsa, utan oro för att priset blir för högt, säger socialminister Jakob Forssmed.

Syftet med det förstärkta högkostnadsskyddet är att minska de ekonomiska hinder som gör att vissa äldre idag avstår från tandvård. Genom att sänka kostnaderna ska fler kunna få den behandling de behöver och därmed förbättra sin munhälsa.

De som har tvingats avstå från tandvård upplever generellt sin tandhälsa som betydligt sämre än resten av befolkningen. För patienten kommer det förstärkta högkostnadsskyddet innebära att det blir betydligt billigare än tidigare att besöka tandläkaren för att få sådan tandvårdsbehandling som patienten behöver utförd.

Nya uppdrag till Tandvårds- och läkemedelsverket (TLV) för 2026

* Reformen om förstärkt högkostnadsskydd för tandvård ska löpande följa upp och utvärdera konsekvenser och effekter av reformen om ett förstärkt högkostnadsskydd för tandvård. Uppföljningen ska särskilt fokusera på tandvårdens kapacitet i hela landet och prisutvecklingen för den tandvård som inte prisregleras i samband med reformen.
* Materialkvalitet inom statligt tandvårdsstöd ska utredas. TLV ska utreda hur kvaliteten säkerställs på tandtekniska produkter som erbjuds till patienter inom statligt tandvårdsstöd.
