# Regeringen stärker kunskapsunderlaget för bättre hälsa genom tandvården

– Tandvården möter på regelbunden basis en mycket stor del av befolkningen och det finns ett nära samband mellan munhälsa och hälsan i övrigt. Genom detta uppdrag stärker vi förutsättningarna att arbeta förebyggande. Kunskapsunderlagen blir ett stöd för professioner och beslutsfattare i hela landet, säger socialminister Jakob Forssmed.

SBU ska sammanställa kunskap om metoder som gör det möjligt att rutinmässigt förebygga och identifiera medicinska sjukdomar och ohälsotillstånd inom tandvården. Uppdraget omfattar även hälsoekonomiska bedömningar och att föra dialog med och inhämta kunskap från berörda aktörer, såsom professionsföreningar och regioner. Dessutom ska SBU analysera organisatoriska faktorer som kan stärka samverkan mellan tandvården, hälso- och sjukvården och socialtjänsten.

Slutredovisning lämnas senast den 31 mars 2027.
