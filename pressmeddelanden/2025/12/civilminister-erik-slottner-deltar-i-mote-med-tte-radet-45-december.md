# Civilminister Erik Slottner deltar i möte med TTE-rådet den 4–5 december

Mötet kommer bland annat fokusera på att stärka EU:s digitala konkurrenskraft och att skapa bättre förutsättningar för innovation genom ett enklare och mer förutsägbart regelverk.

– EU:s digitala regelverk måste vara både tydligt och hanterbart. Genom att förenkla reglerna och stärka tillsynen skapar vi bättre förutsättningar för innovation och konkurrenskraft i hela unionen. Sverige driver på för en digital inre marknad som är trygg, öppen och rättvis – där företag kan växa och konsumenter känna sig säkra, säger civilminister Erik Slottner.

Civilministern kommer att representera Sverige i diskussioner om hur medlemsstaterna kan samordna tillsynen av digitala tjänster. Diskussionerna kommer även att handla om utmaningar kopplade till tredjelands e-handelsplattformar, inklusive frågor om ansvar och konsumentskydd.
