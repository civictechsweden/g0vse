# Ukraina i fokus när EU-minister Jessica Rosencrantz deltar i ministerrådsmöte i Bryssel

– Det ukrainska folket har burit Europas säkerhet på sina axlar i nästan fyra år. Nu måste EU ta sitt ansvar och samlas kring ett starkt finansiellt stöd till Ukraina. Från svensk sida är vi tydliga: ett reparationslån baserat på de frysta ryska centralbankstillgångarna är sättet att göra det på, säger EU-minister Jessica Rosencrantz.

Allmänna rådet kommer också diskutera EU:s utvidgning, hålla en riktlinjedebatt om EU:s nästa långtidsbudget och behandla kommissionens årliga lägesrapporter om förenkling. Rådet väntas därtill godkänna en gemensam förklaring om EU:s lagstiftningsprioriteringar för 2026 och diskutera EU:s sammanhållningspolitik.

Den första januari lämnar Danmark över ordförandeskapet i EU:s ministerråd till Cypern. Under mötet väntas de båda länderna tillsammans presenterar en färdplan för den europeiska planeringsterminen 2026. Planeringsterminen är ett ramverk för samordning av den ekonomiska politiken, finanspolitiken, arbetsmarknadspolitiken och socialpolitiken inom EU.
