# EU skärper sanktionerna mot Ryssland

Åtgärden är en del av EU:s arbete för att öka trycket på Ryssland. De listade fartygen förbjuds bland annat att lägga till vid hamnar inom EU och nekas tillgång till centrala tjänster.

– Det är avgörande att vi fortsätter att slå mot den ryska skuggflottan. Genom att lista fler fartyg försvårar vi Rysslands möjligheter att kringgå sanktionerna och finansiera anfallskriget mot Ukraina, säger utrikesminister Maria Malmer Stenergard.

Vid EU:s utrikesministermöte den 15 december antogs även ytterligare sanktioner mot aktörer som möjliggör skuggflottans verksamhet. Det handlar bland annat om rederier och oljehandlare. Vid mötet antogs även nya listningar mot ryska individer och entiteter inom ramen för EU:s hybridsanktionsregim.
