# Ny ordförande och styrelse för Filminstitutet

Som ordförande i styrelsen förordnas Madeleine Sjöstedt, idag generaldirektör för Svenska institutet och tidigare bl.a. aktiv i styrelserna för Dansens Hus och Kulturhuset Stadsteatern. Madeleine Sjöstedt var kulturborgarråd i Stockholms stad 2006–2014.

– Jag är övertygad om att Madeleine Sjöstedt med sin långa erfarenhet av ledarskap i olika organisationer inom bl.a. kulturområdet, gör henne utmärkt som ordförande för Filminstitutet. Jag ser fram emot att följa hennes och styrelsens arbete framåt, säger kulturminister Parisa Liljestrand.

Utöver ordförande förordnas följande personer som ledamöter;

Entreprenören Elin Frendberg

Kulturjournalisten Gunilla Kindstrand (omförordnas)

Riksarkivarien Karin Åström Iko

Överantikvarien Magnus Larsson

Professorn Pelle Snickars

Entreprenören och förlagschefen Tobias Nielsén (omförordnas)

Författaren Torbjörn Elensky (omförordnas)

Regeringen avser att återkomma kring ytterligare förordnande av en ledamot.

## Styrelsen för Stiftelsen Svenska Filminstitutets utses av regeringen

Av stiftelseförordnandet för Stiftelsen Svenska Filminstitutet framgår att regeringen utser styrelsens ledamöter och bestämmer vem som ska vara ordförande. Styrelsens ledamöter utses för en tid av högst tre år och den som varit ledamot under två mandatperioder får utses till ledamot endast om det finns särskilda skäl.

Nuvarande ordförande Gunilla von Platen har tidigare meddelat att hon inte är tillgänglig för ytterligare en mandatperiod i styrelsen. Nuvarande styrelse inkl. ordförande är förordnad t.o.m. 31 december 2025.
