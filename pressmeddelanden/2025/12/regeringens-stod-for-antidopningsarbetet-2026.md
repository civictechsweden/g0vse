# Regeringens stöd för antidopningsarbetet 2026

-Att stödja insatser mot dopning är en viktig fråga för Sverige. Dopning är ett hot mot både hälsa och rättvisa inom idrotten. Med statens stöd, skärpta krav och uppföljning säkerställer vi att Sverige står starkt i kampen mot dopning, säger socialminister Jakob Forssmed.

Statens bidrag ska gå till insatser mot dopning inom idrotten och där idrottare vistas i samhället.

### Detta gäller för 2026:

* Bidraget ska användas för att uppfylla kraven i världsantidopningskoden och genomföra insatser mot dopning.
* Återrapportering ska ske till Regeringskansliet och Centrum för idrottsforskning enligt fastställda tidsfrister.
* Årsredovisning och revisionsberättelse ska lämnas senast den 31 mars 2027.

Genom dessa villkor säkerställs ett fortsatt effektivt och transparent antidopningsarbete i Sverige.

Utöver det årliga bidraget på 48 miljoner kronor till Antidopingsstiftelsen så avsätter regeringen årligen även 2 miljoner kronor till Dopinglaboratoriet vid Karolinska Universitetssjukhuset i Huddinge. Dessutom ger regeringen även ett årligt bidrag till världsantidopingbyrån (WADA) för det internationella samarbetet mot dopning inom idrotten.
