# Arbetsgivarverket ska redovisa insatser för ett längre arbetsliv i staten

– Det är viktigt att staten som arbetsgivare är ett gott föredöme som tar vara på kompetensen hos medarbetare, oavsett ålder, och skapar förutsättningar för ett längre arbetsliv. Genom att följa upp insatserna och analysera åldersfördelningen får vi ett bättre underlag för hur framtidens kompetensbehov möts, säger arbetsmarknadsminister Johan Britz.

I uppdraget ingår även att Arbetsgivarverket ska redogöra för åldersfördelningen bland statligt anställda, med särskilt fokus på äldre arbetstagare. Återrapporteringen ska ge regeringen en tydlig bild av åldersstrukturen i staten och vilka åtgärder som vidtas för att möjliggöra ett längre arbetsliv i takt med att arbetskraften blir äldre.
