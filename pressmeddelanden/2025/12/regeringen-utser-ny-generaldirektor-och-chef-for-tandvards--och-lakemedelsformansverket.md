# Regeringen utser ny generaldirektör och chef för Tandvårds- och läkemedelsförmånsverket

– TLV:s arbete har kanske aldrig varit viktigare än nu, för att i en komplex omvärld säkerställa att varje skattekrona ger största möjliga nytta för patienter, för hälso- och sjukvården och för samhället. Jag är övertygad om att myndigheten under Magnus Thybergs ledning kommer att bidra till att Sverige står bättre rustat för att alla patienter ska få tillgång till behandlingar som verkligen gör skillnad, säger socialminister Jakob Forssmed.

Magnus Thyberg har lång erfarenhet av de frågor som TLV hanterar. Med en bakgrund som apotekare och bred kunskap om läkemedelsfrågor, från detaljnivå till systemperspektiv, har Magnus erfarenhet av att arbeta med strategiska frågor på både regional och nationell nivå. Nu senast har Magnus Thyberg verkat som avdelningschef för kunskapsutveckling i Region Stockholm.

### Om TLV

TLV är en statlig myndighet som beslutar om vilka läkemedel och förbrukningsartiklar som ska ingå i läkemedelsförmånerna, de så kallade högkostnadsskyddet. TLV beslutar även vilken tandvård som omfattas av högkostnadsskyddet i det statliga tandvårdsstödet och bedriver tillsyn.
