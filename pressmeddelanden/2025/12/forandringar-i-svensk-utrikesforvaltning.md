# Förändringar i svensk utrikesförvaltning

Avvecklingen av ambassaderna genomförs parallellt med att regeringen fasar ut de bilaterala biståndsstrategierna för dessa tre länder. Utfasningarna syftar till att frigöra ytterligare resurser för stödet till Ukraina, som är regeringens viktigaste utrikes- och biståndspolitiska prioritering.

– Stödet till Ukraina är existentiellt för Sverige och Europa. Nu ökar regeringen biståndet till Ukraina ytterligare. Genom förändringarna kan vi öka biståndet till Ukraina till minst 10 miljarder kronor 2026. Det innebär att ungefär en femtedel av Sveriges biståndsbudget går till Ukraina, säger utrikesminister Maria Malmer Stenergard.

Reformagendan och Sveriges samlade intressen utgör grunden för de överväganden som gjorts.

Den svenska diplomatiska närvaron i världen ses kontinuerligt över i förhållande till omvärldsläge, behov och budget. De diplomatiska relationerna med dessa länder är fortsatt viktiga och avses att hanteras exempelvis genom sidoackreditering från annat land i respektive region. Länderna är fortsatt viktiga samarbetspartner i Sveriges samlade utrikespolitik.

Samtliga berörda på utlandsmyndigheterna har informerats.

Avvecklingen av ambassaderna beräknas vara genomförda under 2026.
