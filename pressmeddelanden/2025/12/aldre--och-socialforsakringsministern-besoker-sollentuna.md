# Äldre- och socialförsäkringsministern besöker Sollentuna

Ministern besöker Sollentunas socialkontor för att ta del av kommunens arbete med ekonomiskt bistånd, där fokus bland annat ligger på arbetet mot välfärdsbrott och arbetet mot kriminalitet.

Därefter besöker ministern Edsbergs äldreboende, som är Sollentunas största äldreboende. På det särskilda boendet finns avdelningar för bland annat personer med demenssjukdom och personer med stort fysiskt omvårdnadsbehov.

Under programmets delar finns intervjutillfällen med ministern. Kontakta Vendela Granberg (se presskontakt) för intervjuförfrågningar och mer information.
