# Uppdrag ska förebygga och motverka ensamhet

– Ingen ska behöva känna sig ensam. Genom att stärka arbetet mot ensamhet vill vi bidra till ett samhälle där människor hittar vägar till gemenskap och sociala nätverk, säger socialminister Jakob Forssmed.

– För många äldre påverkar den ofrivilliga ensamheten både livskvalitet och hälsa. Med det här uppdraget stärker vi arbetet för att motverka ofrivillig ensamhet och skapar bättre möjligheter till sociala sammanhang för äldre i hela landet, säger äldre- och socialförsäkringsminister Anna Tenje.

– Påtvingad ensamhet skadar oss och gör oss sjuka, men 150 000 personer i Sverige har bara kontakt med andra människor någon eller några gånger i månaden. Nu byter vi ensamhet mot gemenskap och stärker arbetet för att förebygga och motverka ensamhet, säger liberalernas sjukvårdspolitiska talesperson Lina Nordquist.

Folkhälsomyndigheten ska med utgångpunkt i den nationella strategin mot ensamhet, genomföra och samordna insatser för att bidra till arbetet med att förebygga och motverka ensamhet. Strategin identifierar flera målgrupper, varav äldre är en målgrupp.

För uppdraget får Folkhälsomyndigheten under 2026 använda 6 000 000 kronor, och en slutredovisning av uppdraget ska lämnas till Regeringskansliet senast den 31 mars 2027.
