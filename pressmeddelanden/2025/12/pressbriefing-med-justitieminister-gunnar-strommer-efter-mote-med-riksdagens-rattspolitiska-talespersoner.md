# Pressbriefing med justitieminister Gunnar Strömmer efter möte med riksdagens rättspolitiska talespersoner

Några av de förslag som kommer lyftas är möjligheterna att återkalla medborgarskap från gängkriminella samt de stora förändringar som ska göras när det gäller gängens rekrytering av unga och minderåriga som begår allvarliga brott.

Efter mötet, klockan 11.15, håller justitieminister Gunnar Strömmer en pressbriefing.

**Tid:** 17 december 2025 kl. 11.15
**Plats:** Föranmälda journalister kan delta på plats i regeringens pressrum i Rosenbad, ingång Drottninggatan 1.

**Praktisk information:** Obligatorisk föranmälan senast den 17 december kl. 10.15 via e-post till Pernilla Rutberg, se presskontakt. Ange namn, redaktion och i vilken funktion du vill delta (reporter eller fotograf) samt bekräfta att du har giltig presslegitimation, och vilken organisation som utfärdat den. Presslegitimationen ska du sedan visa vid inpassering. Inpassering från kl. 10.45. Deltagande sker i mån av plats.
