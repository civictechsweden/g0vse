# Sveriges Kommuner och Regioner får medel för att motverka våld mot äldre och personer med funktionsnedsättningar

Enligt Sveriges Kommuner och Regioners (SKR) ansökan till regeringen är syftet med bidraget att fortsätta sprida kunskap om våld i nära relationer och hedersrelaterat våld och förtryck med särskilt fokus på områden där det fortfarande finns stora kunskapsluckor. Enligt SKR är dessa områden våld mot äldre och våld mot personer med funktionsnedsättningar.

– Mäns våld mot kvinnor, våld i nära relationer och hedersrelaterat våld och förtryck ska bekämpas på bred front i alla delar av samhället. Genom dagens beslut ser vi till att viktiga åtgärder fortsatt kan göras på regional och lokal nivå. Nu ökar också förutsättningarna att nå de allra mest sårbara, säger jämställdhetsminister Nina Larsson.

– Våld i nära relationer och hedersrelaterat förtryck är allvarliga brott mot människors frihet och värdighet. Genom det här stödet kan kommuner och regioner bättre upptäcka och förebygga våld, inte minst mot äldre och personer med funktionsnedsättning, säger socialminister Jakob Forssmed.

– Våldet går inte i pension. Alldeles för ofta hör vi om framför allt äldre kvinnor som utsätts för fysiskt, psykiskt och sexuellt våld, och som inte blir tagna på allvar. Kunskapsluckorna om våld mot äldre måste fyllas igen. Äldre ska kunna sig trygga och säkra i vårt samhälle, inget annat kan accepteras, säger äldre- och socialförsäkringsminister Anna Tenje.
