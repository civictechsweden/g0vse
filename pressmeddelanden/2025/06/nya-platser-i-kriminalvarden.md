# Nya platser i Kriminalvården

Kriminalvården har begärt regeringens medgivande att få ingå hyresavtal för anstalten i Västervik, vilket regeringen nu har beslutat om. Hyresavtalet avser en ny bostadspaviljong inom anstalten.

Avtalet omfattar 40 bostadsrum, samtliga med möjlighet till dubbelbeläggning. Vid full kapacitet motsvarar detta totalt 80 platser. Tillträde beräknas ske i juni 2026, med löptid på 18 år och 7 månader.

Regeringen har, sedan den tillträdde, fattat beslut om hyresavtal som innebär cirka 2 600 nya platser i Kriminalvården.
