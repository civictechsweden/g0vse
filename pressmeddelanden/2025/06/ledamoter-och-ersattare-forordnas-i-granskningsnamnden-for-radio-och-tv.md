# Ledamöter och ersättare förordnas i granskningsnämnden för radio och tv

Nuvarande förordnanden löper ut den 30 juni 2025 för hälften av ledamöterna och flera ersättare. Regeringen har därför fattat beslut om att förordna ledamöter och ersättare i granskningsnämnden för radio och tv från och med den 1 juli 2025.

– Granskningsnämnden för radio och tv har en central roll i att värna allmänhetens förtroende för mediesystemet. Det är därför av stor betydelse att nämnden fortsatt har en mångsidig erfarenhet och djup kunskap om medieområdet, vilket jag är övertygad om att denna sammansättning väl speglar, säger kulturminister Parisa Liljestrand.

Nedanstående ledamöter och ersättare förordnas i granskningsnämnden för radio och tv från och med den 1 juli 2025:

Justitierådet Ulrik von Essen omförordnas som ersättare och förste vice ordförande t.o.m. den 30 juni 2029.

Kammarrättspresidenten Stefan Holgersson omförordnas som ersättare och andre vice ordförande t.o.m. den 30 juni 2029.

Skattejuristen Ulrika Hansson omförordnas som ledamot t.o.m. den 30 juni 2029.

Verkställande direktören Staffan Rosell, tidigare ersättare, förordnas som ledamot t.o.m. den 30 juni 2029.

Professorn Ulrika Sjöberg, tidigare ersättare, förordnas som ledamot t.o.m. den 30 juni 2029.

Journalisten Linnéa Jonjons omförordnas som ersättare t.o.m. den 30 juni 2029.

Medieforskaren Ulrika Andersson omförordnas som ersättare t.o.m. den 30 juni 2029.

Professorn Pelle Snickars förordnas som ny ersättare t.o.m. den 30 juni 2027.

Konsulten Lars Tallert förordnas som ny ersättare t.o.m. den 30 juni 2027.

Granskningsnämnden för radio och tv består av en ordförande och sex andra ledamöter. För ledamöterna finns ersättare till det antal regeringen bestämmer. Ordföranden och vice ordföranden ska vara eller ha varit ordinarie domare.
