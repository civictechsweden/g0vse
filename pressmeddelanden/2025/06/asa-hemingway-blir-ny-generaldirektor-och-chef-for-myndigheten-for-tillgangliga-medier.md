# Åsa Hemingway blir ny generaldirektör och chef för Myndigheten för tillgängliga medier

– Jag är glad att kunna meddela att regeringen har beslutat att utse Åsa Hemingway till generaldirektör och chef för Myndigheten för tillgängliga medier. Hon är en erfaren chef och ledare med god kunskap om sakområdet som Myndigheten för tillgängliga medier verkar inom. Hon har också erfarenhet av att driva förändrings- och utvecklingsarbete, säger kulturminister Parisa Liljestrand.

Åsa Hemingway har tidigare arbetat på Utrikesdepartementet och Justitiedepartementet och varit rättsråd vid Sveriges ständiga representation vid Europeiska Unionen i Bryssel. Hon har även haft ledande befattningar på myndighet, bland annat som enhetschef vid Migrationsverket.

Åsa Hemingway tillträder tjänsten 1 september.
