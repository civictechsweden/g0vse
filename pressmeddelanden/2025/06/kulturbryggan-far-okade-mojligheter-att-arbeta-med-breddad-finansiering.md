# Kulturbryggan får ökade möjligheter att arbeta med breddad finansiering

– Det här är ytterligare ett steg i regeringens arbete med att bredda kultursektorns finansiering. Genom att möjliggöra för fler sätt att finansiera kulturella verksamheter så stärker vi kulturens oberoende och möjlighet att växa på sina egna villkor, säger kulturminister Parisa Liljestrand.

Kulturbryggan är ett särskilt beslutsorgan inom Konstnärsnämnden som fördelar statsbidrag i syfte att främja förnyelse och utveckling inom kulturområdet i hela landet med utgångspunkt i de nationella kulturpolitiska målen. Kulturbryggan fördelar bidrag till nyskapande kulturell verksamhet, samverkansprojekt och projekt som syftar till att utveckla nya sätt att finansiera kulturell verksamhet.
