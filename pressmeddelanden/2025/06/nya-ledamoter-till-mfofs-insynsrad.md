# Nya ledamöter till MFoF:s insynsråd

– Jag är glad över att Bob Pernodd och Michael Hellner har tackat ja till att bli ledamöter i insynsrådet vid MFoF. Deras gedigna erfarenheter och kompetenser kommer att vara en stor tillgång i insynsrådets fortsatta arbete, säger socialtjänstminister Camilla Waltersson Grönvall.

Bob Pernodd är överdirektör vid Ekonomistyrningsverket och har lång erfarenhet och gedigna kunskaper ifrån både Regeringskansliet och myndigheter.

Michael Hellner är professor vid juridiska institutionen vid Stockholms universitet med gedigen kunskap inom internationell privaträtt och familjerätt.

Insynsrådets uppgift är att utöva insyn i verksamheten och ge myndighetschefen råd. MFoF:s generaldirektör Per Bergling är ordförande i insynsrådet och ansvarar för att planera insynsrådets arbete samt informera övriga ledamöter om verksamheten.
