# Nya bidrag till Natos stöd till Ukraina

Donationerna finansieras av stödpaket 19 för Ukraina, som presenterades av regeringen den 31 mars och beslutades av riksdagen den 29 april.

300 miljoner kronor ska utbetalas till Natos fond för stöd till Ukraina, Comprehensive Assistance Package (CAP). Fonden nyttjas bland annat för att anskaffa icke-dödlig materiel och utrustning som efterfrågas av Ukraina, till exempel sjukvårdsutrustning, fordon, bränsle och fältransoner.

250 miljoner kronor ska utbetalas till NATO Security Assistance and Training for Ukraine (NSATU) Trust Fund, för snabb anskaffning av varor och tjänster som efterfrågas av Ukraina, till exempel reservdelar.

– Bredden i det svenska militära stödet är en styrka. Stödet till dessa Natofonder kommer att ge Ukraina en bättre uthållighet och logistikförmåga, säger försvarsminister Pål Jonson.
