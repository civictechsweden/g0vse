# Svenskledd Natostyrka i Finland på gång

Natos närvaro med markförband i alliansens östliga frontstater mot Ryssland kallas Forward Land Forces, FLF. Närvaron utgörs av multinationella, roterande styrkor från Natoländerna. Vid Natos toppmöte i Washington 2024 enades alliansen om att etablera en ny framskjuten närvaro i Finland, skräddarsydd för regionala förhållanden. Beslut har därefter fattats att styrkan ska ledas av Sverige.

Den 24 juni, i samband med Natos toppmöte i Haag, tillkännagav Danmark, Frankrike, Island, Norge och Storbritannien att de avser att bidra till den fortsatta utvecklingen av till styrkan.

– Sverige ser fram mot att fortsätta utvecklingen av FLF Finland tillsammans med dessa länder. FLF Finland är en viktig del av Natos samlade avskräckning och försvar och bidrar till att stärka alliansens förmåga i Natos norra flank. Det är också en viktig del av Sveriges och Finlands integrering i Nato, säger försvarsminister Pål Jonson.
