# Finansmarknadsministern besöker Frankfurt

Syftet med resan är att diskutera hur de europeiska kapitalmarknaderna kan utvecklas, och att ta del av tyska aktörers syn på EU:s spar- och investeringsunion, SIU.

Under sin vistelse håller finansmarknadsministern flera bilaterala möten, bland annat med Sabine Mauderer, vice centralbankschef, Mark Branson, chef för tillsynsmyndigheten BaFin, och företrädare för Deutsche Börse, Allianz Global Investors, DZ Bank Group och DWS Asset Management.

Niklas Wykman deltar under sitt besök också i ett rundabordssamtal med den tyska bankföreningen på temat SIU. Sverige uppmärksammas för sin välutvecklade kapitalmarknad, och statsrådet inleder mötet med en presentation av de svenska erfarenheterna.
