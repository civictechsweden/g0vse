# Regeringen tar emot EU-kommissionär Magnus Brunner

EU-kommissionär Magnus Brunner inleder sitt besök med ett möte med justitieminister Gunnar Strömmer och finansminister Elisabeth Svantesson. Samtalen kommer att fokusera på åtgärder för att bekämpa kriminell ekonomi. Därefter besöker de tillsammans Polismyndigheten för en genomgång av den aktuella lägesbilden i Sverige samt myndighetens arbetsmetoder för att bekämpa dödligt våld och kriminellas rekrytering av barn och unga online.

Vidare kommer Brunner och migrationsminister Johan Forssell träffas för bilaterala överläggningar om frågor som rör migration och integration.

Därefter deltar Brunner i ett gemensamt möte med justitieminister Gunnar Strömmer, EU-minister Jessika Rosencrantz och migrationsminister Johan Forssell. Fokus för samtalet är migration, inre säkerhet samt Österrikes och Sveriges 30-åriga medlemskap i EU.

Under dagen hålls en pressbriefing med EU-kommissionär Magnus Brunner, justitieminister Gunnar Strömmer och migrationsminister Johan Forssell.

## Mer info om pressbriefingen

**Tid**: 16 juni kl. 12:45

**Plats**: Föranmälda journalister kan delta på plats i Bella Venezia, Rosenbad. Ingång Drottninggatan 1. Pressbriefingen webbsänds inte på regeringens webbplats.

**Praktisk information**: Obligatorisk föranmälan senast måndag den 16 juni kl. 11:45 via e-post till Linnea Engberg, se presskontakt. Ange namn, redaktion och i vilken funktion du vill delta (reporter eller fotograf) samt bekräfta att du har giltig presslegitimation, och vilken organisation som utfärdat den. Presslegitimationen ska du sedan visa vid inpassering.

Inpassering från kl. 12:15 till 12:35. Deltagande sker i mån av plats.
