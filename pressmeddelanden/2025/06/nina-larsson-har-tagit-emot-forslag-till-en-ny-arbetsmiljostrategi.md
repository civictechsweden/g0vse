# Nina Larsson har tagit emot förslag till en ny arbetsmiljöstrategi

- Miljontals människor går till jobbet varje dag. Deras arbetsmiljö ska vara trygg, säker och jämställd. Det är en grundbult i ett fungerande samhälle, och avgörande för både vår beredskap och konkurrenskraft. Jag ser fram emot att ta del av betänkandet och få på plats en ny strategi för ett arbetsliv i ständig förändring, säger jämställhets- och arbetslivsminister Nina Larsson.

I utredningens uppdrag (Dir. 2024:56) ingick bland annat att analysera genomslaget av den nu gällande arbetsmiljöstrategin och med utgångspunkt i analysen lämna förslag om en ny arbetsmiljöstrategi för perioden 2026–2030.

Utredningen har nu lämnat förslag om fyra delmål, varav ett nytt med inriktning mot ett innovativt arbetsliv i förändring.
