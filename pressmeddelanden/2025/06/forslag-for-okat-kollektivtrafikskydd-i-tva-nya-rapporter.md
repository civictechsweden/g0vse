# Förslag för ökat kollektivtrafikskydd i två nya rapporter

– I den svenska kollektivtrafiken ska alla resenärer kunna känna sig trygga. Trafikverket, Transportstyrelsen och en bokstavsutredare har därför på uppdrag av regeringen och Regeringskansliet arbetat parallellt med två olika utredningar för ökat kollektivtrafikskydd. Regeringskansliet kommer nu att analysera hur detta viktiga underlag ska tas vidare, säger infrastruktur- och bostadsminister Andreas Carlson.

I januari 2025 fick juristen Susanna Halling i uppdrag att som bokstavsutredare ta fram förslag till en ny lag om järnvägs- och kollektivtrafikskydd. Utredaren har nu redovisat den första delen av sitt uppdrag. Syftet med förslaget till nya lag är att förbättra skyddet för resenärer.

Trafikverket och Transportstyrelsen har samtidigt sedan juni 2024 arbetat med regeringsuppdraget att gemensamt utarbeta förslag på vidareutvecklade strategiska förutsättningar för, och genomförande av ett nationellt program för järnvägs- och kollektivtrafikskydd. Även detta uppdrag har nu redovisats.

Syftet med ett nationellt program är att tydliggöra ansvarsfördelningen och skapa förutsättningar för att på ett strukturerat och samordnat sätt säkerställa att det finns väl avvägda skyddsåtgärder.

Slutsatserna från bokstavsutredaren respektive transportmyndigheterna kommer nu att samlat beredas inom Regeringskansliet.
