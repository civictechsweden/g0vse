# Parisa Liljestrand invigningstalade vid Järvaveckan

— Järvaveckan fyller en viktig roll som mötesplats för social hållbarhet, inkludering och mångfald. När människor träffas över gränser och för diskussioner och samtal kan vi överbygga de klyftor som polariserar samhället och Järvaveckan är viktig som en samlande kraft, säger kulturminister Parisa Liljestrand.

Järvaveckan 2025 arrangeras mellan den 11-14 juni på Spånga Idrottsplats och är öppet för allmänheten. Järvaveckans ambition är att bidra till ett samhälle där alla har möjlighet att förändra och förbättra. Idén om att bygga broar mellan politiken, myndigheter, näringsliv, civilsamhället och människor med olika förutsättningar är grunden för Järvaveckan.

Järvaveckan drivs av stiftelsen The Global Village och har sedan starten 2016 blivit en av Sveriges viktigaste mötesplatser för samhällsengagerade företag, föreningar, myndigheter, politiker och medborgare.
