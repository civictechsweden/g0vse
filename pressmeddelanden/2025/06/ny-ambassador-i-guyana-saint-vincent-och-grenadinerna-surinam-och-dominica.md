# Ny ambassadör i Guyana, Saint Vincent och Grenadinerna, Surinam och Dominica

Maria Velasco har senast tjänstgjort på FN-representationen i New York och på EU-delegationen i New York. Dessförinnan var hon biträdande chef vid EU-delegationen i Jerusalem. Hon har tidigare varit senior rådgivare till FN:s särskilde sändebud för Jemen ”Office of the Special Envoy of the Secretary-General for Yemen” i Amman. Hon har även arbetat på flera enheter i UD, bland annat som chef för folkrättsgruppen på enheten för folkrätt och mänskliga rättigheter. Hon har också tidigare tjänstgjort på ambassaden i Lissabon och generalkonsulatet i Jerusalem.

Maria Velasco tillträder sin nya befattning hösten 2025.
