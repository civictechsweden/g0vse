# Transportrådet träffas för möte i Luxemburg

Under mötet ska ministrarna bland annat ingå en överenskommelse om översyn av förordningen om flygpassagerares rättigheter. Förordningen reglerar resenärers rättigheter vid försenade och inställda flyg. Syftet med ändringarna är att skapa en bättre balans mellan passagerares rättigheter och flygbolagens konkurrenskraft.

Mötesdeltagarna ska också diskutera nya förslag från kommissionen som ingår i det så kallade besiktningspaketet. Förslagen syftar till att förbättra trafiksäkerheten, bidra till hållbar mobilitet och främja den fria rörligheten inom EU. Ändringarna innebär att kontrollerna utökas till att även gälla eldrivna fordon och moderna förarstödssystem.

Vid mötet behandlas också det så kallade direktivet om fordons mått och vikt.
