# Nya nomineringspersoner för lärosätenas styrelser har utsetts

För varje lärosäte utses en person direkt av regeringen, och en person efter förslag från lärosätet. Nomineringspersonerna ska föreslå externa styrelseledamöter inklusive ordförande.

Nomineringspersonerna utses för fyra år. Under de åren blir deras huvudsakliga uppgift att ta fram förslag på externa ledamöter inför att nya styrelser ska utses i maj 2028. Under perioden fram till dess har de även i uppgift att föreslå ledamöter i det fall vakanser uppstår i styrelserna.
