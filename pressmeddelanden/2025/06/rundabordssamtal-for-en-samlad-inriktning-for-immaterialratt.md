# Rundabordssamtal för en samlad inriktning för immaterialrätt

- Samtalen har varit mycket givande och konstruktiva. Den röda tråden har varit värnandet av immaterialrätten och behovet av ökad kunskap om immaterialrättens roll för värdeskapande och kommersialisering, säger Mikael Kullberg, statssekreterare på Justitiedepartementet.

- De kulturella och kreativa branscherna är en ny basnäring i Sverige och immaterialrätten i allmänhet och upphovsrätten i synnerhet är en bärande del av affärsmodellen för dessa branscher, säger Karin Svanborg-Sjövall, statssekreterare på Kulturdepartementet.

- Immateriella tillgångar är centralt för svensk tillväxt. Vi är övertygade att Sverige kan få bättre utväxling på de immateriella tillgångar som skapas här. Det är därför värdefullt med dialog om hur vi kan stärka och skydda de värden som ligger i en innovation, ett varumärke eller en design, säger Sara Modig, statssekreterare på Klimat- och näringslivsdepartementet.

Den arbetsgrupp som har tillsatts i Regeringskansliet med uppgift att samordna frågor om immaterialrätt kommer nu att ta aktörernas inspel vidare. I det arbetet ser regeringen fram emot att ha en fortsatt dialog och samverkan med aktörerna och centrala myndigheter.
