# Stärkt skydd för företagshemligheter

Förslagen syftar till att utöka det straffrättsliga skyddet för företagshemligheter. Kriminal­iseringen gäller tekniska företagshemligheter, det vill säga de företags­hemligheter som är viktigast för den tekniska utvecklingen, innovation och industrin.

Den nuvarande lagstiftningen ger inte tillräckligt skydd mot att anställda och andra med lovlig tillgång till företagshemligheter utnyttjar eller röjer sådan information. Det innebär en risk för att känslig företagsinformation hamnar i orätta händer utan straffrättsliga konsekvenser. I lagrådsremissen föreslår därför regeringen att sådana handlingar ska kriminaliseras när det gäller tekniska företagshemligheter.

Lagändringarna föreslås träda i kraft 1 januari 2026.
