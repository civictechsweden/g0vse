# Gränshinder i fokus när Jessica Rosencrantz deltar i nordiskt ministermöte

– Det måste bli lättare att bo, arbeta och studera i hela Norden. Det är viktigt för hela vår regions konkurrenskraft och välstånd. Under det svenska ordförandeskapet i Nordiska ministerrådet fick vi på plats ett program för fri rörlighet. Det la grunden för det fortsatta arbetet med att riva gränshinder, inte minst på det digitala området. Från svensk sida driver vi på för att hålla frågan högt på dagordningen, säger Jessica Rosencrantz.

Det traditionsenliga sommarmötet mellan de nordiska samarbetsministrarna hålls inom ramen för Finlands och Ålands ordförandeskap i Nordiska ministerrådet 2025. Mötet avslutas med ett gemensamt möte med Gränshinderrådet.
