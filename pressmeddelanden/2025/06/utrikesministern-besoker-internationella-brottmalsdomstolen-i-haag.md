# Utrikesministern besöker Internationella brottmålsdomstolen i Haag

– Det är viktigare än någonsin att stå upp för folkrätten och domstolens oberoende. ICC spelar en avgörande roll i kampen mot straffrihet. Sverige kommer att fortsätta vara en stark röst för domstolens arbete, säger utrikesminister Maria Malmer Stenergard.

Sverige har under lång tid aktivt stått upp för domstolen och bidrar både finansiellt och med sekunderingar till domstolen, liksom genom samarbete kring bland annat vittnesskydd. Under mötet kommer utrikesministern även att lyssna på domstolens bedömning av de ökade säkerhetshot och sanktioner som domstolen på senare tid utsatts för, och möjliga vägar framåt.
