# Regeringen narkotikaklassar nya substanser

– Vi ser en snabb utveckling av nya substanser som säljs på nätet och i vissa fall orsakar allvarliga förgiftningar. Genom att snabbt klassa dessa ämnen som narkotika eller hälsofarliga varor stärker vi skyddet för människor, säger socialminister Jakob Forssmed.

De substanser som föreslås klassificeras omfattar bland annat katinoner, en opioid och en cannabinoid. Flera av dem har identifierats i Sverige och har kopplats till allvarliga förgiftningar, inklusive långvarig medvetandesänkning och risk för andningsstillestånd.

Hemställan inkom för två veckor sedan och i dag har regeringen beslutat om förordningsändringar som träder i kraft den 15 juli.

## Ämnen som klassificeras

### Som narkotika:

* 3-metyl-alfa-PiHP (3'-Me-alfa-PiHP) – centralstimulerande substans tillhörande gruppen katinoner.
* Pyrofenidon – centralstimulerande substans tillhörande guppen katinoner.
* 2-klorometkatinon (2-CMC) – centralstimulerande substans tillhörande gruppen katinoner.
* Spiroklorfin (R-6890) – smärtstillande medel tillhörande gruppen opioider.
* ADB-4en-5Br-PINACA (ADMB-4en-5Br-PINACA) – hallucinogen substans tillhörande gruppen cannabinoider.

### Som hälsofarliga varor:

* Difludiazepam (Ro 07-4065) – tillhörande gruppen bensodiazepiner.
* 3-metyl-alfa-PHP (3'-Me-alfa-PHP) – tillhörande gruppen katinoner.
* 10-hydroxihexahydrocannabinol (10-OH-HHC) – tillhörande gruppen cannabinoider.
* 10-hydroxihexahydrocannabiforol (10-OH-HHCP) – tillhörande gruppen cannabinoider.
* Hexahydrocannabinol-C8 (HHC-C8).
* Hexahydrocannabinol-C9 (HHC-C9) – tillhörande gruppen cannabinoider.
