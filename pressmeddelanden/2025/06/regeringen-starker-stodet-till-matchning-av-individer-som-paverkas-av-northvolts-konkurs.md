# Regeringen stärker stödet till matchning av individer som påverkas av Northvolts konkurs

Genom att erbjuda matchningsinsatser mellan arbetsgivare och arbetstagare kan föreningen bidra till att individer hittar nya möjligheter till arbete och att företagens behov av kompetens möts. Regeringens utökade stöd ska bidra till Beredskapslyftets fortsatta arbete för målgruppen.

– Beredskapslyftet gör ett viktigt arbete för att stödja de anställda i samband med Northvolts konkurs. Deras insats kan underlätta för näringslivet att dra nytta av många människors unika kompetens. Rätt kompetens stärker Sveriges konkurrenskraft, säger energi- och näringsminister Ebba Busch.

– Det är avgörande att vi snabbt stöttar dem som drabbas av Northvolts konkurs. Genom att stärka Beredskapslyftet möjliggör vi konkreta insatser som hjälper människor tillbaka i arbete, säger arbetsmarknad- och integrationsminister Mats Persson.
