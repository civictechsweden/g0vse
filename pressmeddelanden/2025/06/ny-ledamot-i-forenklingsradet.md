# Ny ledamot i Förenklingsrådet

– Lina Skandevall tillför bred kompetens och särskilt kring kvinnors företagande och besöksnäringsbranschen, två viktiga aspekter för att utveckla svenskt näringsliv och Sveriges konkurrenskraft, säger energi- och näringsminister Ebba Busch.

Lina Skandevall är entreprenör sedan 21 år tillbaka. Hon är rådgivare och föreläsare med särskilt fokus på småskaliga företag inom besöksnäring och  mat- och upplevelseturism. Lina har tidigare varit näringspolitisk expert på Företagarna med fokus på kvinnors företagande och enmansföretag. Hon har bland annat suttit i Tillväxtverkets advisory board med fokus på finansiering av kvinnors företagande.
