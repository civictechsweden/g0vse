# Förbättrade förutsättningar för nyproduktion av hyresbostäder

För att skapa bättre förutsättningar för att bygga nya hyresbostäder föreslår regeringen i propositionen flera förbättringar av modellen med presumtionshyra.

De föreslagna ändringarna innebär bland annat:

* Utökade möjligheter att justera hyran löpande: Detta kan göra det mer lönsamt att investera i nyproduktion och möjliggöra lägre inflyttningshyror.
* Fler möjligheter till hyresändringar: Hyran ska kunna ändras i fler fall till exempel vid hyresgästens önskemål om utrustning eller vid moderniseringar som installation av laddstolpar eller solceller.
* Nya möjligheter att lösa tvister om presumtionshyra: Detta kan leda till mer effektiva förhandlingar och snabbare lösningar vid tvister.

Lagändringarna föreslås träda i kraft den 1 januari 2026.
