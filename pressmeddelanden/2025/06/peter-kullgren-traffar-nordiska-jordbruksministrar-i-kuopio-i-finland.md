# Peter Kullgren träffar nordiska jordbruksministrar i Kuopio i Finland

Mötet kommer bland annat att fokusera på uppföljning av Karlstadsdeklarationen som var ett initiativ av landsbygdsminister Peter Kullgren och beslutades om under Sveriges ordförandeskap förra året. Deklarationen präglar i hög grad arbetet inom det Nordiska ministerrådet även i dag.

I år ska deklarationen följas upp för vidare arbete för ministerrådet. Det handlar om motståndskraft och beredskap i produktionen inom Norden och är en gemensam deklaration om beredskapsfrågor, robusthet och resiliens inom fiske och akvakultur, jordbruk, livsmedel och skogsbruk.
