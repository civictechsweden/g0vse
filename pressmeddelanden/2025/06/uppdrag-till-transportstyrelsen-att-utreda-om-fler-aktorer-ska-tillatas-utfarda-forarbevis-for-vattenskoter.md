# Uppdrag till Transportstyrelsen att utreda om fler aktörer ska tillåtas utfärda förarbevis för vattenskoter

För att få ett förarbevis för vattenskoter krävs en godkänd utbildning. I dagsläget är det Transportstyrelsen som utfärdar förarbevis för vattenskoter.

– Det har funnits önskemål om att även ge aktörer som erbjuder utbildningar och examina riktade mot båtliv möjlighet att utfärda förarbevis för vattenskoter. Eftersom tre år har gått sedan lagen om förarbevis för vattenskoter trädde i kraft är det nu lämpligt att se över den frågan, säger infrastruktur- och bostadsminister Andreas Carlson.

Transportstyrelsens uppdrag ska redovisas till Regeringskansliet senast den 31 oktober 2025.
