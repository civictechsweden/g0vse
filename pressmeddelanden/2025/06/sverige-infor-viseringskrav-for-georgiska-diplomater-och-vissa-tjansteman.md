# Sverige inför viseringskrav för georgiska diplomater och vissa tjänstemän

Bakgrunden till beslutet är att Europeiska unionens råd har beslutat att upphäva delar av det avtal som ger vissa georgiska medborgare rätt att resa in i och vistas i Schengenområdet utan visering. Rådsbeslutet är en reaktion på att Georgien har antagit lagar som begränsar georgiska medborgares grundläggande fri- och rättigheter, samt på hur georgiska myndigheter har agerat mot fredliga demonstranter och oberoende medier.

– Det här är ett tydligt ställningstagande för demokratiska värderingar och mänskliga fri- och rättigheter. Sverige står bakom EU:s gemensamma linje och agerar mot Georgiens odemokratiska utveckling och närmande till Ryssland, säger migrationsminister Johan Forssell.

För att EU:s beslut ska få full effekt behöver varje medlemsstat införa egna regler. Regeringen föreslår därför en ändring i utlänningsförordningen, som innebär att viseringskravet ska gälla för georgiska medborgare med diplomatpass, tjänstepass eller särskilda pass. Dessa personer måste därmed ansöka om visering för att få resa in i och vistas i Sverige Däremot omfattas georgier med vanliga pass fortsatt av viseringsfriheten.

Den nya regleringen föreslås träda i kraft den 1 augusti 2025.
