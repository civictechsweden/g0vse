# Ny utredning för ökad datadelning och AI-användning

En viktig utgångspunkt för ökad delning av data är att hindra att känslig information röjs, exempelvis personuppgifter och företagshemligheter. Genom att använda anonymisering, pseudonymisering, randomisering och andra integritetsbevarande metoder skyddas känslig information samtidigt som mer data kan delas.

Ett ökat utbyte kan bidra till att myndigheter utvecklar nya lösningar. Till exempel för att stoppa välfärdsbrott, behovsanpassa tjänster och bidra till mer sömlösa upplevelser mellan offentliga aktörer.

– Vi kan slå två flugor i en smäll genom att skydda känsliga uppgifter och samtidigt göra det enklare att dela information. Integritetsskydd förenas med innovation för att uppmuntra fler att använda och utveckla egna AI-lösningar, säger civilminister Erik Slottner.

Med mer datadelning kan den offentliga förvaltningen bli mer samverkande och innovativ. AI-kommissionen anger i sin rapport Färdplan för Sverige att användandet av inte­gri­tetsbevarande metoder är avgörande för att förena innovation och integritet.

Utredningen ska bland annat lämna nödvändiga författningsförslag, undersöka om det behövs gemensamma tekniska tjänster och utreda hur en funktion för rådgivning skulle kunna se ut.

Utredningen ska lämna sina förslag senast den 30 juni 2026.
