# Sveriges roll i Arktis i fokus när Johan Pehrson medverkade i ett event på isbrytaren Oden

Arktis är en nyckelregion för Europas klimat, säkerhet och digitala framtid. Forskningsinfrastruktur, exempelvis isbrytare, är avgörande för att Sverige och EU ska kunna bedriva forskningssamarbete i Arktis.

– Vi behöver säkra vår ledande position inom polarforskning, och ha oberoende tillträde till Arktis. Sverige har lång erfarenhet som partner i arktiska samarbeten, och vi ska fortsätta vara en polarnation i forskningens framkant, säger utbildningsminister Johan Pehrson.

H.K.H. Kronprinsessan medverkade på eventet, och EU-kommissionen representerades av enhetschefen Franco Accordino. Eventet arrangerades av Polarforskningssekretariatet.
