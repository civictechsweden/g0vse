# Ministern för civilt försvar Carl-Oskar Bohlin besöker Hamburg

Carl-Oskar Bohlin inleder sitt besök den 16 juni på Bundeswehrs befäls- och stabsakademi i Hamburg där han kommer att tala om regeringens arbete med att återuppbygga det civila försvaret.

Den 17 juni besöker statsrådet Bohlin Hamburgs hamn för att ta del av erfarenheter av att arbeta med säkerhetsfrågor, handelsflöden och privat-offentlig samverkan. Hamnen utgör den tredje största hamnen i Europa och innehar den nästa största containerterminalen. Den har därmed stor betydelse för försörjningsberedskapen i norra Nordeuropa.

Under resan kommer Carl-Oskar Bohlin även ha bilaterala överläggningar med Ralph Tiesler, ordförande för den federala myndigheten för civilskydd och katastrofhjälp (BBK), som har i uppdrag att skydda befolkningen i händelse av krig eller väpnad konflikt. BBK arbetar även med att öka medvetenheten hos allmänheten om vikten av att förbereda sig för allvarliga händelser.

Under besöket kommer det finnas möjlighet för media att ställa frågor. För närmare information, kontakta pressekreterare nedan.
