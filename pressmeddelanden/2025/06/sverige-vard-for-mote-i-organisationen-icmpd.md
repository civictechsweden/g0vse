# Sverige värd för möte i organisationen ICMPD

ICMPD är en mellanstatlig organisation med säte i Wien, bestående av 21 länder. Sverige har varit medlem sedan 2002 och är under 2025 ordförande i styrgruppen för tredje gången.

I egenskap av ordförande i styrgruppen stod Sverige värd för styrgruppens 85:e möte. Under mötet diskuterades frågor om organisationens framtida arbete och strategi.

Migrationsminister Johan Forssell besökte styrgruppen och höll ett anförande om regeringens arbete med att skapa en effektiv och hållbar migrationspolitik.

På agendan stod också val av ny generaldirektör. Susanne Raab från Österrike röstades fram och tillträder på sin nya position den 1 januari 2026. Raab efterträder Michael Spindelegger (Österrike) som går i pension efter tio år på posten.
