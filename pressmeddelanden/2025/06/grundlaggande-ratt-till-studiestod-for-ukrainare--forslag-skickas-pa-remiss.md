# Grundläggande rätt till studiestöd för ukrainare – förslag skickas på remiss

Ukrainare som befinner sig i Sverige med tillfälligt skydd enligt massflyktsdirektivet har ingen grundläggande rätt till studiestöd. Det innebär att det för många av dem inte finns tillräckliga möjligheter till studiefinansiering.

För att förbättra möjligheterna till studiefinansiering föreslås det i promemorian att det införs en grundläggande rätt till studiehjälp och studiemedel för personer som under minst tolv månader har haft ett uppehållstillstånd med eller efter tillfälligt skydd.

– Sverige står orubbligt vid Ukraina och ukrainarnas sida. Vi vet att utbildning är en väg till frihet och framtidstro, inte minst för de som tvingats fly sitt hemland. Därför ska ukrainare i Sverige ha samma chans som alla andra att studera, utvecklas och bygga en trygg framtid här. Förslagen går nu ut på remiss och vi ser framemot att ta del av instansernas remissvar, säger utbildningsminister Johan Pehrson.
