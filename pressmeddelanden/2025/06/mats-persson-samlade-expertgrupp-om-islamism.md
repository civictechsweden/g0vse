# Mats Persson samlade expertgrupp om islamism

Bakgrunden till mötet var en statlig fransk rapport som publicerades i maj, där Muslimska brödraskapet och andra islamistiska rörelser beskrivs som bidragande till parallella samhällsstrukturer. Rapporten tar också upp utbredningen av de islamistiska rörelserna i Sverige.

– Vi behöver öka kunskapen om omfattningen och karaktären på de utmaningar som de islamistiska rörelserna kan innebära för det svenska samhället. Expertgruppens inspel blir ett viktigt underlag för regeringens fortsatta arbete med frågan, säger arbetsmarknads- och integrationsminister Mats Persson.

Expertgruppen som deltog vid mötet bestod av forskare med särskild kunskap om islamistiska rörelser samt representanter från relevanta myndigheter, däribland Polismyndigheten och Säkerhetspolisen.
