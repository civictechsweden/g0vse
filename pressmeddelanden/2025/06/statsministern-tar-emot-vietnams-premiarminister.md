# Statsministern tar emot Vietnams premiärminister

Vid överläggningarna kommer statsministern och premiärministern att diskutera den bilaterala relationen mellan Sverige och Vietnam och potentialen för utvecklat samarbete på flera områden, bland annat den gröna omställningen. Multilaterala frågor står också på agendan, bland annat frihandel och den regelbaserade världsordningen, samt säkerheten i de euroatlantiska och indopacifiska regionerna.

## Praktisk information för media

Statsministern välkomnar premiärministern vid ankomst till Rosenbad. I samband med detta erbjuds ett fototillfälle för media (handskakning) kl. 9.45.

Efter det bilaterala mötet erbjuds ännu ett fototillfälle för media kl. 10.55, i samband med ett överlämnande av ett sektoriellt strategiskt partnerskap.

**Plats:** Rosenbad. Ingång via Drottninggatan 1. Inpassering kl. 09.00–09.20 för handskakningen, kl. 10.00–10.30 för överlämnandet. Deltagande sker i mån av plats.

**Anmälan:** Obligatorisk föranmälan senast torsdag 12 juni kl. 14.00 via anmälningsformuläret nedan. I formuläret anger du namn, redaktion och i vilken funktion du vill delta (reporter eller fotograf) samt bekräftar att du har giltig presslegitimation och vilken organisation som utfärdat den. Presslegitimationen ska du visa vid inpassering.

[Länk till anmälningsformuläret](https://www.lyyti.fi/reg/Statsminister_Ulf_Kristersson_tar_emot_Vietnams_premiarminister_Pham_Minh_Chinh_i_Rosenbad_6233 "Anmäl dig till fototillfällena här")

### Ur övriga programmet

Premiärminister Pham Minh Chinh kommer under sitt besök i Sverige även att tas emot i audiens av kronprinsessan och prins Daniel på Kungliga slottet samt möta riksdagens talman. Han kommer också att tillsammans med bistånds- och handelsminister Benjamin Dousa stå värd för ett näringslivsforum för svenska och tillresande vietnamesiska företagsrepresentanter, samt hålla ett utrikespolitiskt tal på Handelshögskolan i Stockholm.

För frågor om övriga programmet kontakta Boel Lindbergh, se presskontakt.
