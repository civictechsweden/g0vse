# Nya ledamöter i Millesgårdens styrelse

– Jag är glad att kunna meddela att vi har förordnat ledamöter i Millesgårdens styrelse. Jag har fullt förtroende för att ledamöterna, med sin samlade kompetens, kommer att kunna bidra med värdefulla perspektiv. Carl och Olga Milles konstnärshem med sin samling, skulpturpark och konsthall är en fridfull oas och en viktig konstscen i Stockholm, säger kulturminister Parisa Liljestrand.

Biljana Topalova-Casadiego, Lars Nylund och Ellen Wettmark förordnas som nya ledamöter i styrelsen för Stiftelsen Carl och Olga Milles Lidingöhem. Ludvig Milles, Ulrika Milles och Patrik Steorn är idag ledamöter i styrelsen och får därmed fortsätta sitt förordnande. Samtliga ledamöter förordnas för en period om tre år.

Ellen Wettmark förordnas att vara ordförande i styrelsen för samma period.
