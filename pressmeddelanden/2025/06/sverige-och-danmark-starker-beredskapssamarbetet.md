# Sverige och Danmark stärker beredskapssamarbetet

Torsdag den 12 juni besökte minister för civilt försvar Carl-Oskar Bohlin Bornholm, efter inbjudan av Danmarks minister för samhällssäkerhet och beredskap Torsten Schack Pedersen.

I samband med besöket och bilaterala överläggningar ministrarna emellan så undertecknades även en avsiktsförklaring i syfte att utveckla beredskapssamarbetet mellan länderna, med särskilt fokus på ökat samarbete inom Öresundsregionen.

– Det är mycket välkommet att vi i dag kan underteckna den här avsiktsförklaringen tillsammans med Danmark. Det säkerhetspolitiska läget inskärper vikten av att vi jobbar närmare våra allierade. Vår gemensamma geografi i Öresundsregionen är av strategisk betydelse, såväl för oss själva som för Nato och EU. Avsiktsförklaringen kommer stärka förutsättningarna för närmare samarbete inom flera viktiga områden rörande civilt försvar och krisberedskap, säger minister for civilt försvar Carl-Oskar Bohlin.

– I tider som disse er det afgørende, at vi ikke kun tænker samfundssikkerhed og beredskab inden for nationale rammer, men også på tværs af landegrænser og sektorer. Et tættere samarbejde med Sverige er en kæmpe gevinst for Danmark, særligt i Øresundsregionen, og derfor er jeg glad for, at vi i dag har underskrevet en hensigtserklæring om at styrke samarbejdet om civilt beredskab og samfundssikkerhed, säger Danmarks minister för samhällssäkerhet och beredskap Torsten Schack Pedersen.

Avsiktsförklaringen handlar bland annat om att stärka samarbetet och samordningen mellan svenska och danska myndigheter rörande skyddet av kritisk undervattensinfrastruktur i Östersjön. Den handlar även om att utveckla samarbetet mellan svensk och dansk räddningstjänst.

Besöket sammanföll med det danska Folkemødet i Allinge på Bornholm, vilket motsvarar den svenska Almedalsveckan. Statsrådet Bohlin medverkade under eftermiddagen även i ett panelsamtal på temat motståndskraft tillsammans med din danska ministerkollega.
