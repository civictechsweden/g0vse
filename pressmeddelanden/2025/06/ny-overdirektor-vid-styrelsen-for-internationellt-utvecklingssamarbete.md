# Ny överdirektör vid Styrelsen för internationellt utvecklingssamarbete

– Jag är mycket glad att Hanna Hellquist har tackat ja till uppdraget som överdirektör för Sida. Hanna har under våren vikarierat som överdirektör på Sida och har kommit väl in i verksamheten. Hanna har värdefulla erfarenheter som kommer komma väl till användning inom myndigheten inte minst i att genomföra regeringens reformagenda, säger bistånds- och utrikeshandelsminister Benjamin Dousa.

Hanna Hellquist har en bakgrund som tjänsteman i UD och var statssekreterare för internationellt utvecklingssamarbete 2011–2013. Hon har även varit biträdande kommundirektör i Norrtälje kommun, kommunikationsrådgivare/insikts- och analyschef på United Minds samt vikarierande överdirektör på Sida.

Anställningen som överdirektör gäller till den 20 juli 2031.
