# Utredning föreslår nya åtgärder för att stärka näringslivets beredskap och motståndskraft

– Företagen är inte bara motorer i vår ekonomi – de är också nyckelspelare i vår beredskap. Många av våra mest kritiska samhällsfunktioner drivs av näringslivet. Därför måste vi säkerställa att det finns tydliga strukturer för samverkan mellan företag, myndigheter och staten – i fred, kris och krig, säger energi- och näringsminister Ebba Busch.

– Sverige måste bli ett starkare land och en del i detta handlar om att bygga en motståndskraftig försörjningsberedskap. Det gör vi tillsammans med näringslivet. Försörjningsberedskapen är den utestående pusselbiten i det civila försvaret, och den här utredningen utgör ett viktigt steg för att ta det arbetet framåt, säger minister för civilt försvar Carl-Oskar Bohlin.

Utredningen föreslår bland annat:

* Nya samverkansformer mellan företag och offentliga aktörer
* Att en modern byggnads- och reparationsberedskap införs och att ett kansli för detta inrättas inom Tillväxtverket
* Ett utökat samhällsuppdrag till RISE att upprätthålla sin verksamhet inom produktionsomställning vid kris, höjd beredskap och krig

Utredningens betänkande kommer nu att analyseras och beredas vidare i Regeringskansliet.
