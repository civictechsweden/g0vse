# Det nationella flygtekniska forskningsprogrammet förstärks

– Flygteknisk forskning är avgörande för Sveriges försvarsförmåga. Därför är det glädjande att det nationella flygtekniska forskningsprogrammet förlängs och förstärks. Nu ser vi till att den svenska flygindustrin fortsätter ligga i framkant, säger energi- och näringsminister Ebba Busch.

Enligt tidigare beslut skulle det nationella flygtekniska forskningsprogrammets (NFFP) programperiod avslutas 2027. I forsknings-och innovationspropositionen föreslog regeringen att den nuvarande programperioden av NFFP ska förlängas och förstärkas.

Programmet förstärks med 28 miljoner kronor 2025, 42 miljoner kronor 2026, 62 miljoner kronor 2027 och 90 miljoner kronor 2028.

Syftet är att programmet i högre utsträckning än tidigare ska kunna omfatta projekt med högre teknisk mognadsgrad. Därigenom skapas synergier och nyttiggörande av den svenskt ledande flygtekniska forskningen.
