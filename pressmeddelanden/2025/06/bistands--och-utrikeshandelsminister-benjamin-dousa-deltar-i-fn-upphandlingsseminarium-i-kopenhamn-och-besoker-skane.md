# Bistånds- och utrikeshandelsminister Benjamin Dousa deltar i FN-upphandlingsseminarium i Köpenhamn och besöker Skåne

– Det finns stora och underutnyttjande affärsmöjligheter för svenska företag i FN:s upphandlingar. Regeringen ser stora möjligheter för fler svenska företag att ta plats på denna viktiga marknad och bidra med innovativa och hållbara lösningar för vår tids största utmaningar, inom exempelvis den gröna och digitala omställningen, säger bistånds- och utrikeshandelsminister Benjamin Dousa.

Efter sitt deltagande på upphandlingsseminariet kommer Benjamin Dousa att resa vidare till Skåne och besöka kemiindustriföretaget Perstorp AB i Perstorp. Han kommer där att diskutera de amerikanska tullarna mot EU och hur svenska företag kan påverkas av dem, samt det paket av motåtgärder som nu tas fram.

– Det är viktigt att EU:s svar på USA:s tullar har så liten påverkan på svenska jobb och svensk ekonomi som möjligt. Därför har regeringen varit i nära kontakt med ett stort antal företag under processen och aktivt uppmanat svenska företag att höra av sig till EU-kommissionen med sina inspel. Den 10 juni är den sista dagen för kommentarer till kommissionen, och jag vill att många svenska företag ska ta vara på den möjligheten, säger bistånds- och utrikeshandelsminister Benjamin Dousa.
