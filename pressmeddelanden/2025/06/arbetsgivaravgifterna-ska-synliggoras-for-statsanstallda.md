# Arbetsgivaravgifterna ska synliggöras för statsanställda

Ett transparent skattesystem är viktigt såväl ur ett demokratiskt perspektiv som för legitimiteten i systemet. Skatter och avgifter som en arbetsgivare betalar in för en arbetstagare bör redovisas på ett samlat, tydligt och öppet sätt. Enligt den nya förordningen ska anställda vid myndigheter under regeringen informeras om de arbetsgivar­avgifter och den allmänna löneavgift som arbetsgivaren betalar till följd av anställningen.

– Staten visar nu vägen för ökad transparens om skatter och avgifter till sina anställda. Vår förhoppning är att fler arbetsgivare i Sverige tar efter, säger civilministern Erik Slottner.

Förordning om statliga myndigheters skyldighet att informera anställda om arbetsgivaravgifter och allmän löneavgift bygger på förslagen i promemorian En skyldighet att informera anställda vid myndigheter under regeringen om arbetsgivaravgifter och allmän löneavgift. Omkring 295 000 statsanställda berörs av förordningen.

Förordningen träder i kraft den 1 juli 2026.
