# Regeringen ger stöd för återuppbyggnaden av energisystemet i Ukraina

Stöd till energisektorn i Ukraina är en högt prioriterad fråga för Sverige. Sedan Rysslands fullskaliga invasion av Ukraina har omfattande attacker riktats mot energiinfrastrukturen. Behovet av återuppbyggnad av energisystemet är därför stort.

– I en skakig omvärld står det svenska stödet till Ukraina fast. Det är av stor vikt att Sverige fortsätter att bidra till återuppbyggnaden av energisystemet och att öka landets motståndskraft, säger energi- och näringsminister Ebba Busch.

Ukraina är även ett prioriterat samarbetsland för IEA. Samarbetet ska nu utökas med fokus på energisäkerhet och omställning av energisystemet. Det innebär bland annat att Ukraina ta del av teknisk expertis vid IEA för analys, modellering och kapacitetsuppbyggnad. Dessa åtgärder kan lägga grunden för nya investeringar i energisektorn i Ukraina.

Regeringens stöd omfattar sex miljoner kronor 2025.

Regeringen har också beslutat om stöd till följande initiativ:

* Mission Innovation med syfte att påskynda innovation inom hållbara energisystem globalt
* IEA:s arbete med jämställdhet i energisektorn
* Det internationella samarbetsinitiativet Electric Vehicle Initiative för att främja utvecklingen av laddfordon
