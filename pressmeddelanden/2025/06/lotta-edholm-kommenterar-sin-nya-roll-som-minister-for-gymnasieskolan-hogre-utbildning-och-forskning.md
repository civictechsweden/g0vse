# Lotta Edholm kommenterar sin nya roll som minister för gymnasieskolan, högre utbildning och forskning

– Efter att ha arbetat länge med förskolan och grundskolan ser jag framemot att få fokusera mer på gymnasieskolan, och inte minst på införandet av ett nytt betygssystem. Lärarfrågor ligger mig också varmt om hjärtat, och därför känns det bra att fortsätta arbetet med att reformera lärarutbildningen, säger gymnasie-, högskole- och forskningsminister Lotta Edholm.

– Sverige ska fortsätta vara ett av världens främsta forskningsländer och en nation med kunskap och bildning i fokus. Hela utbildningskedjan spelar en roll i detta, från förskolan till forskarutbildning. På så sätt stärker vi också svensk konkurrenskraft, säger Lotta Edholm.

Lotta Edholm kommer också att ansvara för vuxenutbildning, folkbildning, studiefinansiering och rymdfrågor.
