# I augusti höjs den högsta ersättningen i a-kassan

Regeringen har nu beslutat att den högsta ersättningen (dagpenningen) ska höjas från 1 200 kronor till 1 236 kronor under de 100 första ersättningsdagarna. Det motsvarar upp till cirka 800 kronor mer i månaden. Höjningen gäller från och med den 4 augusti 2025.

– Utifrån den höga arbetslösheten har regeringen och Sverigedemokraterna gjort bedömningen att höjningen av a-kassan inte kan vänta. Det är positivt att riksdagen nu har godkänt vårt förslag och att höjningen kan träda i kraft redan den 4 augusti, säger arbetsmarknads- och integrationsminister Mats Persson.
