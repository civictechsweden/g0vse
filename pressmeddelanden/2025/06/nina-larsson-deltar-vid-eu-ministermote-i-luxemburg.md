# Nina Larsson deltar vid EU-ministermöte i Luxemburg

Ministrarna förväntas godkänna rådets slutsatser med fokus på de risker och möjligheter som AI innebär för jämställdheten. Rådet kommer också försöka enas om en allmän riktlinje om praktikantdirektivet. Rådet kommer vidare föra en diskussion om vägen framåt för likabehandlingsdirektivet samt hålla en riktlinjedebatt om sysselsättnings- och socialpolitiska frågor inom den europeiska planeringsterminen.
