# Ny ambassadör i Moldavien

Petra Lärke arbetar i dag på Enheten för Östeuropa och Centralasien i Utrikesdepartementet. Hon har tidigare arbetat som stabschef på Försvarsdepartementet och dessförinnan var hon ambassadör och chef för sekretariatet för Sveriges OSSE-ordförandeskap 2021. Hon har arbetat på flera enheter i UD, bland annat som biträdande enhetschef för Enheten för europeisk säkerhetspolitik. Hon har tjänstgjort vid ambassaden i Zagreb och representationen i Bryssel. Hon har även arbetat på Statsrådsberedningen.

Petra Lärke tillträder sin nya befattning hösten 2025.
