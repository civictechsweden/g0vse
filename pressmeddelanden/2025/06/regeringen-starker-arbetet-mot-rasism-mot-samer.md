# Regeringen stärker arbetet mot rasism mot samer

– Det är mycket allvarligt att rädslan för rasism och hatbrott tvingar vissa samer att dölja sin identitet. Ingen i Sverige ska behöva dölja vem man är för att slippa hat och hot. Därför stärker regeringen nu arbetet mot rasism – med insatser som fokuserar på unga, säger jämställdhets- och arbetslivsminister Nina Larsson.

Regeringens handlingsplan mot rasism och hatbrott lyfter bland annat fram att rasism mot samer kan bottna i okunskap och fördomar om samisk historia och kultur. Undersökningar visar att samer i högre grad än övriga befolkningen upplever kränkningar och att unga samer upplever rasism och diskriminering.

MUCF:s arbete utifrån uppdraget ska bygga vidare på myndighetens tidigare insatser på området och bidra till att stärka förutsättningarna för anställda inom kommuner och regioner att förebygga och motverka rasism mot samer, med fokus på unga samer.

Uppdraget ska genomföras i samråd med Barnombudsmannen, Forum för levande historia, Sametinget, representanter för samiska ungdomar och samiska organisationer.

MUCF ska delredovisa uppdraget senast den 1 mars 2027 och slutredovisa uppdraget senast den 1 mars 2028.
