# Statsministern, utrikesministern och försvarsministern deltar vid Natos toppmöte i Haag

Den 24–25 juni samlas Natos stats- och regeringschefer för toppmöte i Haag. I fokus för mötet står det allvarliga säkerhetsläget och behovet av ökade satsningar på avskräckning och försvar.

– Det säkerhetspolitiska läget är turbulent just nu. Det kräver ett starkare europeiskt försvar och att Natos allierade ökar försvarsatsningarna. Sverige har redan en tydlig plan för att nå 3,5% av BNP till 2030 i militära utgifter och 5% totalt. Det ryska hotet kräver det. Fler länder borde göra som Sverige och det arbetar vi för att uppnå under toppmötet, säger statsminister Ulf Kristersson.
