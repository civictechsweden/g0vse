# Mats Persson kommer lämna sin post som arbetsmarknads- och integrationsminister

- Jag är stolt över att ha bidragit till att återupprätta arbetslinjen i Sverige. Likaså är jag stolt över att vi under min tid i regeringen blivit tydliga med vilka grundläggande värderingar som gäller i vår liberala demokrati och att ett nytt fokus har riktats mot det omfattande utanförskapet i landet, säger Mats Persson.

-  När nu en ny partiledare tillträtt för Liberalerna vill jag ge henne möjligheten att forma sitt eget lag. Det är rätt tidpunkt att lämna nu, i god tid innan riksdagsvalet, avslutar Mats Persson.

- Jag vill tacka Mats Persson för hans tid i regeringen och för hans viktiga arbete både som utbildningsminister och som arbetsmarknads- och integrationsminister - inte minst arbetet mot segregation och arbetslöshet, säger statsminister Ulf Kristersson.​

Regeringen återkommer i närtid om vem som efterträder Mats Persson.
