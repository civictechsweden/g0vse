# Utrikesminister Maria Malmer Stenergard besöker New York

Under besöket kommer utrikesministern att diskutera nödvändiga reformer av FN-systemet och den pågående utvecklingen i Mellanöstern. Utrikesministern kommer vid besöket att uppmärksamma jämställdhetsfrågorna särskilt.

– Just nu ser vi allt fler exempel på hur jämställdhet är på tillbakagång snarare än på frammarsch. Jämställdhet är ett kärnvärde i svensk utrikespolitik och ett prioriterat område både för vårt bistånd och i vårt arbete i FN. Detta särskilt i år när vi är ordförande i UN Women, säger utrikesminister Maria Malmer Stenergard.

Under Sveriges ledarskap ska en ny strategisk plan för UN Women antas för åren 2026–2029. Sverige kommer särskilt att lyfta vikten av kvinnors ekonomiska egenmakt. Det handlar om att främja kvinnors förmåga att arbeta och försörja sig, liksom om rättigheter och möjligheter till ägande.
