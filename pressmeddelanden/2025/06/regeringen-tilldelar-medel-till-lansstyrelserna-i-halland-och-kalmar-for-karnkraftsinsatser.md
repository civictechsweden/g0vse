# Regeringen tilldelar medel till länsstyrelserna i Halland och Kalmar för kärnkraftsinsatser

– Regeringen arbetar aktivt med en mängd initiativ för att underlätta för ny kärnkraft. En del i detta är uppdraget till länsstyrelserna i Halland och Kalmar län där de ska prioritera insatser för pågående och planerade aktiviteter kopplade till planering och tillståndsprövning av ny kärnkraft, säger energi- och näringsminister Ebba Busch.

– Det är viktigt att länsstyrelserna arbetar proaktivt för att skapa förutsättningar för exempelvis etablering av ny kärnkraft. Regeringen lämnar nu detta uppdrag för att ge berörda länsstyrelser förutsättningar att göra just det, säger civilminister Erik Slottner.

Det tidigare uppdraget redovisades i mars 2025 och regeringen tilldelar nu länsstyrelserna i Hallands län och Kalmar län medel för 2025 att genomföra insatser med syfte att skapa förutsättningar för effektiv etablering av kärnkraft.
