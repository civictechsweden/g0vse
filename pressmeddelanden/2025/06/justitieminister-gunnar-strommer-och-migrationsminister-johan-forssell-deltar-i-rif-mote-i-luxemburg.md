# Justitieminister Gunnar Strömmer och migrationsminister Johan Forssell deltar i RIF-möte i Luxemburg

Justitieminister Gunnar Strömmer kommer att delta i diskussioner om EU:s inre säkerhetsstrategi, som nyligen har presenterats. Strategin syftar till att möta hot kopplade till det förändrade säkerhetspolitiska läget och den geopolitiska utvecklingen. Diskussioner kommer även att hållas om brottsbekämpande myndigheters tillgång till data.

På migrationsområdet väntas ministrarna nå en politisk överenskommelse om förlängning av det tillfälliga skyddet för ukrainare, även kallat massflyktsdirektivet, och diskutera en samordnad strategi för övergången från tillfälligt skydd. Migrationsminister Johan Forssell kommer även att delta i en diskussion om återvändande och samarbetet med tredjeländer kring återtagande.

För mer information och intervjuförfrågningar, kontakta respektive pressekreterare.
