# Förslag på ny kontrollorganisation i livsmedelskedjan

– Det ska bli enklare att driva företag. Med dagens utredning får vi ytterligare skarpa förslag för fler förenklingar för företagen. Förenkling av regler och företagens myndighetskontakter stärker Sveriges konkurrenskraft och ökar försörjningstryggheten, säger landsbygdsminister Peter Kullgren.

Utredningen lämnar förslag om organisering, finansiering, samverkan samt råd och stöd i kontroll av livsmedel, foder, animaliska biprodukter (ABP) och djurskyddskontroll i samband med slakt. Utredningen lämnar även förslag till förenkling för de minsta företagen med diversifierad verksamhet.

Utredningen föreslår bland annat att kontrollorganisationen centraliseras, att mer kontroll ska finansieras av skattemedel, anpassningar för vissa mikroföretag samt ökad samverkan mellan kontrollmyndigheter.
