# Jakob Forssmed utsedd till vice ordförande i Global Leaders Group on Antimicrobial Resistance

– Jag är glad att få möjligheten att fortsätta arbetet i GLG, nu i rollen som vice ordförande. Globalt ledarskap behövs mer än någonsin i den här frågan – det är nu arbetet börjar för att vi ska nå de mål som världens ledare enades om på högnivåmötet om antimikrobiell resistens i höstas, men även driva på ytterligare i de frågor där vi inte nådde ända fram, säger socialminister Jakob Forssmed.

Global Leaders Group on Antimicrobial Resistance består av världsledare och experter inom olika sektorer som arbetar för att påskynda politiska åtgärder mot antimikrobiell resistens. Gruppen bildades 2020 under FN och träffas fyra gånger årligen. Gruppen stöttas också av fyra FN-organisationer: FN:s livsmedels- och jordbruksorganisation, FN:s miljöprogram, Världshälsoorganisationen och Världsorganisationen för djurhälsa.

Jakob Forssmed har varit medlem i GLG sedan februari 2023.
