# Europeisk säkerhet och konkurrenskraft i fokus när statsministern reser till Schweiz

Statsministern deltar bland annat i ett panelsamtal om säkerhetspolitik och de europeiska ländernas behov av att stärka sitt försvar.

Statsministern har även möten med andra stats- och regeringschefer samt företrädare för näringslivet för att bland annat diskutera europeisk konkurrenskraft och internationellt samarbete.

Världsekonomiskt forums årliga konferens äger rum i Davos, Schweiz, 20–24 januari.

Från regeringen deltar även energi- och näringsminister samt vice statsminister Ebba Busch och finansminister Elisabeth Svantesson.
