# Utredning föreslår skärpta krav för svenskt medborgarskap

– Kravlöshetens tid för det svenska medborgarskapet är förbi. Att beviljas ett svenskt medborgarskap är något man ska känna sig stolt över och ska ges till personer som har ansträngt sig för att bli en del av vårt samhälle och som gjort rätt för sig under tiden de har varit här. Nu skärper vi kraven för att det ska betyda mer att bli svensk medborgare, säger migrationsminister Johan Forssell.

Utredningens förslag innebär bland annat krav på längre hemvisttid i Sverige samt ett skärpt krav på hederligt levnadsätt för att förvärva svenskt medborgarskap. Ett krav på längre hemvisttid i Sverige bedöms bland annat förbättra myndigheternas möjligheter att få information om den sökande och bedöma dennes levnadssätt över tid. Det skärpta kravet på ett hederligt levnadssätt innebär bland annat att den tid som ska ha förflutit innan en sökande som har gjort sig skyldig till brott kan tas upp till svensk medborgare förlängs.

I betänkandet föreslås också ett krav på egenförsörjning för att förvärva medborgarskap, i syfte att stärka individens möjlighet att delta fullt ut i det svenska samhället.

I betänkandet föreslås att författningsändringarna ska träda i kraft den 1 juni 2026.
