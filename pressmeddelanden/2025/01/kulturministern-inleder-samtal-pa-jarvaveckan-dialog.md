# Kulturministern inleder samtal på Järvaveckan Dialog

Samtalet syftar till att lyfta hur en mer inkluderande och tillgänglig kultur i Sverige kan skapas och hur kulturens roll i att stärka gemenskap, minska utanförskap och skapa tillhörighet kan se ut, med särskilt fokus på unga i socioekonomiskt utsatta områden.

– Regeringen arbetar för att sänka trösklarna och göra kulturen mer tillgänglig för alla i samhället. Alla barn och unga, oavsett bakgrund och bostadsort, ska ha tillgång till kultur och bildning, säger kulturminister Parisa Liljestrand.

Järvaveckan Dialog är en återkommande dialogserie för öppen och inkluderande diskussion om pressande samhällsutmaningar. Serien riktar sig till ledare och beslutsfattare inom näringsliv, politik, offentlig sektor, civilsamhället och myndigheter.
