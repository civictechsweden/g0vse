# Myndigheter ska redovisa hur de utvecklar sin användning av AI

I uppdraget ingår att redogöra för vilka samarbeten som finns med andra myndigheter och vilka utbildningar eller andra kompetenshöjande insatser som erbjudits till personalen. Myndigheterna ska också redovisa vilka utmaningar som finns kopplade till etik, juridik och säkerhet.  Regeringen vill ha återrapporteringar redan före sommaren 2025.

- Vi ska vara ledande när det kommer till användning av ny teknik. AI har stor potential att höja kvaliteten i myndigheternas tjänster, minska mängden administration, förbättra välfärden och stärka Sveriges konkurrenskraft. Att ge AI-uppdrag till ett stort antal myndigheter är något AI-kommissionen har pekat på i sin färdplan och någonting som regeringen nu sjösätter, säger civilminister Erik Slottner.

Uppdragen ska ge regeringen en bättre bild av hur myndigheter både använder AI i dagsläget och hur man planerar för användningen i framtiden. Det är en förutsättning för att kunna dra nytta av möjligheterna och samtidigt hantera riskerna med tekniken. Samarbeten mellan myndigheter kring utveckling och användning av AI kan även leda till betydande effektiviseringar. Att presentera ett sådant brett uppdrag till flera myndigheter är en del av regeringens kraftsamling inom digitaliseringspolitiken, med syfte att säkerställa Sveriges roll som ledande forskningsnation, ambitiös välfärdsnation och avancerad industrination.

AI-kommissionen överlämnade sin rapport till regeringen i slutet på november. I rapporten fanns ett förslag om återrapporteringskrav till myndigheter om användningen av AI.
