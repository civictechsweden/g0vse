# Regeringen har beslutat om proposition för gårdsförsäljning av alkoholdrycker

– Efter decennier av debatt, utredningar och försök lägger den här regeringen nu fram ett balanserat förslag som möjliggör gårdsförsäljning i Sverige samtidigt som detaljhandelsmonopolet värnas. Nu ser vi fram emot att gårdsförsäljning kan införas från den 1 juni i år, säger socialminister Jakob Forssmed.

Förslaget har tidigare skickats för notifiering till EU-kommissionen som inte har kommit med några invändningar, vilket gör att processen därmed kan gå vidare.

De nya bestämmelserna om gårdsförsäljning föreslås träda i kraft den 1 juni 2025 och föreslås gälla i sex år från ikraftträdandet. Innan regleringen upphävs bör reformen utvärderas och om det inte framkommer skäl som talar emot en förlängning, ska utvärderingen ligga till grund för beslut om regleringen bör förlängas eller göras permanent.
