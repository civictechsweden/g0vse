# Justitieminister Gunnar Strömmer kallar rådet mot organiserad brottslighet till ett extrainsatt möte med anledning av sprängningarna

Den senaste tiden har ett mycket stort antal sprängdåd skett på olika platser runtom i landet. Konfliktnivån i de kriminella miljöerna bedöms vara hög, och det är även efterfrågan på våld.

Rådet mot organiserad brottslighet har därför kallats till ett extrainsatt möte. På agendan står hur våldsspiralen ska brytas och hur myndigheterna kan mobilisera tillsammans här och nu.

Efter mötet, kl. 10.30, kommer en pressträff att hållas.

För mer information och intervjuförfrågningar, kontakta pressekreterare Caroline Opsahl.
