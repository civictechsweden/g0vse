# Utrikesminister Maria Malmer Stenergard besöker Peru

– Jag ser fram emot att besöka Peru tillsammans med svenska företag för att diskutera hur vi kan samarbeta bättre i viktiga frågor för en hållbar gruvnäring. Och dessutom fördjupa våra länders samarbete i näringslivsfrågor, grön omställning och innovation, säger utrikesminister Maria Malmer Stenergard.

Syftet med besöket är att befästa och utveckla den redan goda relationen mellan Sverige och Peru och att ytterligare stärka de politiska och ekonomiska förbindelserna. Sverige och Peru har en lång historia av bilaterala relationer som sträcker sig ungefär 90 år bakåt i tiden. Peru är en betydande partner för Sverige i regionen. Besöket ger möjlighet att bredda och fördjupa samarbeten vad gäller investeringar, handel, grön omställning och hållbarhet, liksom att utveckla den säkerhetspolitiska dialogen.
