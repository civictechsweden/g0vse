# Främjande av en ökad hållbar skogsgödsling

– Regeringen värnar om skogsnäringens konkurrenskraft. Det är av stor vikt att kunna öka av den skogliga tillväxten och därmed ökad långsiktig tillgång till biomassa i linje med ett hållbart skogsbruk, säger landsbygdsminister Peter Kullgren.

Uppdraget omfattar:

* Öka kunskapen om skogsgödsling.
* Redovisa påverkan på tillväxt, kolförråd, biologisk mångfald och ekosystemtjänster.
* Beskriva metoder och metodutveckling.
* Föreslå ekonomiska styrmedel.
* Se över allmänna råd om skogsgödsling enligt skogsvårdslagen (1979:429).

Översynen av allmänna råd om skogsgödsling ska inkludera askåterföring, förslag på hur stor andel skogsmark som årligen bör gödslas samt redovisning av takt för ökad skogsgödsling. Effekterna av styrmedel, inklusive påverkan på biologisk mångfald och ekosystemtjänster, ska också redovisas. Även effekter på Sveriges LULUCF-åtagande ska analyseras.

Delrapporten ska redovisas senast den 30 maj 2025 och slutrapporten senast den 30 april 2026.
