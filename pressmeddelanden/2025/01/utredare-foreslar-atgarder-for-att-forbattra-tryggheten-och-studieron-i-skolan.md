# Utredare föreslår åtgärder för att förbättra tryggheten och studieron i skolan

– Det måste bli ordning och reda i svensk skola. Skolvåldet får aldrig normaliseras. Vi måste backa lärarna i klassrummet och ge dem skarpare verktyg för att kunna agera när det behövs. I dag tar vi emot en viktig utredning som ger oss fler skarpa förslag att arbeta vidare med, säger utbildningsminister Johan Pehrson.

– Vi har idag en oacceptabel situation vad gäller hot och våld på våra skolor, som aldrig hade accepterats på någon annan arbetsplats. Det är uppenbart att mer behöver göras och den här utredningen är en viktig pusselbit, säger skolminister Lotta Edholm.

Utredningen föreslår bland annat att:

* Rektorns och lärarens ansvar för ökad trygghet och studiero ska förtydligas.
* Ökade möjligheter till tillfälliga omplaceringar och längre och fler avstängningar.
* Alla skolor ska ha skolregler, en plan för konsekvenser vid överträdelser och ett förväntansdokument.
* Definitionen av undervisning i skollagen ska kompletteras så att det framgår att den både bestäms och leds av läraren.
* Vårdnadshavares inflytande över sitt barns utbildning ska minskas och förtydligas.
* Nolltolerans mot trakasserier, kränkande behandling och mobbning kan säkerställas genom statliga åtgärder.
* Giltig och ogilitg frånvaro ska definieras och ett nationellt frånvaroregiser ska införas.

Utredningen föreslår att författningsförslagen ska träda i kraft den 1 juli 2026.

Utredningens betänkande kommer nu att analyseras och beredas vidare i Regeringskansliet.
