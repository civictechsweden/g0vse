# Statsministern, utrikesministern och försvarsministern till Lettland för överlämningsceremoni

För mer information om programmet i sin helhet, kontakta pressekreterare.

**Tid för ceremonin**: 11:00 lokal tid den 7 februari 2025.

**Plats för ceremonin**: Parade Square, Camp Valdemar, Ādaži Military Base, Kadaga, LV-2164, Lettland

Media är välkomna att delta under dagen. Se nedan för anmälningsförfarande. **Observera att sista anmälningsdag är tisdag 28 januari kl 15:00**.

Överlämningsceremonin sker på Camp Valdemar som är ett område på en lettisk militärbas utanför staden Adazì.

Från regeringen deltar statsminister Ulf Kristersson, utrikesminister Maria Malmer Stenergard och försvarsminister Pål Jonson. Från Försvarsmakten deltar bland annat överbefälhavare Michael Claesson och arméchef Jonny Lindfors.

Natos framskjutna närvaro med markförband i Alliansens östliga frontstater kallas Forward Land Forces och arbetet med ett svenskt deltagande har pågått sedan Sverige gick med i alliansen i mars 2024.

Den 18 januari anlände de svenska soldaterna ur 71:a bataljonen som satts upp av Södra skånska regementet (P7) till Lettland. Den 7 februari hålls den överlämningsceremoni, kallad Transfer of Authority, som gör att den svenska bataljonen formellt ersätter den danska styrka som de senaste sex månaderna tjänstgjort i brigaden och som leds av Kanada.
