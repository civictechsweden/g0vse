# Regeringen överlåter 300 miljoner i stöd till Ukrainas och allierades luftförsvar

Projektet Immediate Action on Air Defence (IAAD) leds av Tyskland och syftar till att stödja Ukrainas luftförsvar med donationer av olika luftvärnssystem samt att via gemensam finansiering stödja de nationer som har valt att donera luftvärnssystem till Ukraina. Sverige anmälde intresse för att delta i projektet under hösten.

Rumänien är i behov av ekonomiska medel för att kunna återanskaffa projektiler, sensorer och annan utrustning av Patriottyp som ersättning för de system som landet donerat till Ukraina under 2024. Därför överlåts 300 miljoner till Rumänien.

Medlen kommer från tidigare aviserade stödpaket till Ukraina.
