# Förutsättningarna att bedriva högskoleutbildning i småspråk ska kartläggas

Det är viktigt att studenter får utbildning av hög kvalitet för att Sverige ska fortsätta utvecklas som kunskapsnation. Små utbildningsmiljöer, vilket särskilt gäller många språkämnen, kan innebära sämre kvalitet och att utbildningen har svårt att få ekonomisk bäring.

– Språket är grunden i alla mänskliga relationer, och en brygga till andra kulturer och samhällen. För individen kan språkstudier fördjupa befintliga kunskaper, eller öppna dörrar till helt nya världar. Därför ger vi nu UKÄ i uppdrag att kartlägga och analysera förutsättningarna för att bedriva utbildning i särskilt småspråk ur ett kvalitetsperspektiv, säger utbildningsminister Johan Pehrson.

Uppdraget ska redovisas senast den 31 mars 2026.
