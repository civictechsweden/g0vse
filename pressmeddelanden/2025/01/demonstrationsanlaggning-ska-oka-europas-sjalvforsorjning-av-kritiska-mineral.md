# Demonstrationsanläggning ska öka Europas självförsörjning av kritiska mineral

– Den gröna omställningen och elektrifieringen av vårt samhälle börjar i gruvan. Att vilja ha elbilar och vindkraftverk utan att vilja ta ansvar för råmaterialen är en ohållbar motsägelse. Med denna anläggning tar vi ett avgörande steg mot att minska Europas importberoende och säkerställa tillgången till kritiska mineral och metaller för framtiden, säger energi- och näringsminister Ebba Busch.

Sverige är unikt med goda förutsättningar för inhemsk utvinning av flera av de mineral som används i utvecklingen av den teknik som behövs för den gröna omställningen.

Initiativet från LKAB har potential att på sikt säkra en stor del av det framtida metallbehovet som teknikutvecklingen inom såväl grön teknik som inom försvarsindustrin innebär, både i Sverige och EU. En konkurrenskraftig och stark gruvnäring är avgörande för att möjliggöra det gröna samhällsbygget, samt stärka Sveriges konkurrenskraft och försvarsförmåga.
