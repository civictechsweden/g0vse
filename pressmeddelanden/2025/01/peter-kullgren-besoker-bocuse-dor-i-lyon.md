# Peter Kullgren besöker Bocuse d’Or i Lyon

Bocuse d’Or är världens främsta och mest prestigefyllda internationella tävling för kockar. Sverige har kvalat sig vidare till huvudtävlingen som äger rum i Lyon i Frankrike 26–27 januari.

Regeringen har tidigare bidragit med medel för den svenska satsningen på Bocuse d’Or. Detta för att främja svensk gastronomi på högsta nivå och för att stärka den svenska livsmedelskedjan.

Utöver kocktävlingen kommer landsbygdsministern också att besöka en lantbrukshögskola och en restaurangskola. Besöken fokuserar bland annat på innovation, entreprenörskap och en hållbar livsmedelskedja.
