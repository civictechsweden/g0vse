# Regeringen föreslår nytt rättsmedel mot långsam handläggning av klagomål hos IMY

Regeringen föreslår att ett nytt rättsmedel mot långsam hantering av klagomål hos IMY införs genom ändringar i dataskyddslagen och brottsdatalagen. Förslaget syftar till att förstärka enskildas rätt till ett effektivt rättsmedel vid utebliven eller långsam handläggning hos IMY och har sin grund i EU-rättsliga krav.

Förslaget som regeringen har beslutat om innebär att en person som lämnat ett klagomål hos IMY och efter tre månader inte har fått besked om huruvida tillsyn kommer att inledas ska kunna begära att myndigheten lämnar ett sådant besked. IMY har då två veckor på sig att antingen lämna ett sådant besked eller avslå begäran i ett beslut. Om IMY inte lämnar besked eller fattar beslut inom två veckor ska begäran anses ha avslagits.

Förslaget innebär även att IMY:s beslut ska kunna överklagas till förvaltningsrätten. Detta gäller även i fråga om ett avslagsbeslut som ska anses ha avslagits. Förvaltningsrätten ska, om den anser att IMY borde ha möjlighet att lämna ett besked i frågan om tillsyn ska inledas eller inte, förelägga myndigheten att göra det snarast.

Lagändringarna föreslås träda i kraft den 1 maj 2025.
