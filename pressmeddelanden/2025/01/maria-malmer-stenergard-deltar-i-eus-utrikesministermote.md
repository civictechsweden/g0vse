# Maria Malmer Stenergard deltar i EU:s utrikesministermöte

På dagordningen står Rysslands aggression mot Ukraina, situationen i Mellanöstern och EU:s relation med USA.

- Förhandlingarna inför ett sextonde sanktionspaket pågår och vi fortsätter att driva på för ytterligare skärpta åtgärder mot skuggflottan, rysk energi och kringgående av sanktioner. Jag har dessutom tillsammans med mina nordiska och baltiska kollegor uppmanat EU-kommissionen att föreslå en sänkning av G7:s oljepristak, säger utrikesminister Maria Malmer Stenergard.

Under mötet kommer även utrikesministrarna att fördjupa diskussionen om hur EU kan stödja och bidra till utvecklingen mot ett fritt och demokratiskt Syrien.
