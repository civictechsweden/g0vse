# Utrikesminister Maria Malmer Stenergard besöker Karlskrona

På Marinbasen kommer utrikesministern att besöka minröjningsfartyget HMS Ulvön, som kommer vara Sveriges första bidrag till Natos stående marina styrkor.

Därefter besöker utrikesministern Kockums varv och träffar besättningen på ubåtsräddningsfartyget HMS Belos, som bistått Finland i utredningen av de skadade kablarna mellan Finland och Estland i Östersjön.

– I Karlskrona sker viktiga insatser för Sveriges marina förmåga. Sveriges stöd till Finland med HMS Belos och vårt bidrag med HMS Ulvön till Natos stående marina styrkor är tydliga exempel på Sveriges unika förmågor inom marinen, säger utrikesminister Maria Malmer Stenergard.

För mer information om besöket, kontakta Richard Wahlström. Obligatorisk föranmälan senast 16/1 klockan 16.00 via e-post till Richard Wahlström (se presskontakt). Ange namn, personnummer och redaktion. Skicka också med en kopia på din presslegitimation.
