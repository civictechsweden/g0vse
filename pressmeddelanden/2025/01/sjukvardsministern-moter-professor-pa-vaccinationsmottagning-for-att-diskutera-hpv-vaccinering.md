# Sjukvårdsministern möter professor på vaccinationsmottagning för att diskutera HPV-vaccinering

Center för Cervixcancereliminering (CCCE) arbetar för att utrota livmoderhalscancer i Sverige till 2027 genom samordnade insatser för HPV-vaccinering och HPV-baserad screening. CCCE drivs inom ramen för Canceröverenskommelsen mellan regeringen och Sveriges Kommuner och Regioner. Hittills har över 20 000 personer vaccinerats på CCCE:s egen mottagning på Karolinska Universitetssjukhuset.

Media är välkomna att delta under en rundtur mot föranmälan, se presskontakt. Därefter finns tid för frågor. Förutom sjukvårdsminister Acko Ankarberg Johansson och professor Joakim Dillner kommer även regionråden Talla Alkurdi (S) samt Carl-Johan Schiller (KD) att delta.

Programmet sträcker sig från cirka klockan 13.45–14.30 och mottagningen ligger på Karolinska vägen 22, A6:00.
