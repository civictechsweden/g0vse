# Peter Kullgren besöker Berlin

På den internationella livsmedels- och jordbruksmässan Grüne Woche kommer Sverige att ha en monter där svenska företag får tillfälle att presentera livsmedel som är producerade i Sverige för den internationella marknaden.

Parallellt med mässan pågår konferensen Global Forum for Food and Agriculture (GFFA). Där deltar representanter från flera olika länder för att diskutera framtidens hållbara lantbruk och livsmedelsförsörjning. Temat för årets konferens är bioekonomi.

Utöver detta kommer landsbygdsministern även att delta i ett möte om skogsindustrin.
