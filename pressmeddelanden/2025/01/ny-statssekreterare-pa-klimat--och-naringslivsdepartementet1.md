# Ny statssekreterare på Klimat- och näringslivsdepartementet

– Jag är väldigt glad att kunna välkomna Helena Dyrssen som ny statssekreterare med huvudansvar för arbetet hos mig på Klimat- och näringslivsdepartementet. Hon kommer att arbeta tillsammans med statssekreterare Daniel Westlén. Helena Dyrssen har en lång och gedigen erfarenhet med sig från statsförvaltningen som tidigare statssekreterare i den borgerliga regeringen 1991-1994, samt på Statsrådsberedningen under Alliansregeringen. Hennes mångåriga bakgrund som chef inom näringslivet medför kunskaper som kommer att vara väldigt betydelsefulla för att växla upp arbetet med regeringens klimat- och miljöpolitik när vi nu trätt in i den andra halvleken av mandatperioden, säger klimat- och miljöminister Romina Pourmokhtari.

Helena Dyrssen tillträder den 23 januari 2025.
