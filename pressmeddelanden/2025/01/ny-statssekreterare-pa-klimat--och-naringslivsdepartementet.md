# Ny statssekreterare på Klimat- och näringslivsdepartementet

Maja Lundbäck ersätter Daniel Liljeberg som varit statssekreterare hos Ebba Busch och som regeringen idag har beslutat tillträder som statssekreterare på Landsbygds- och infrastrukturdepartementet.

– Daniel Liljeberg var i opposition ansvarig för att ta fram många av de reformer som vi nu genomför i regeringsställning. Först som Chefsekonom och därefter som min stabschef.

Som statssekreterare har han sjösatt den stora kursändringen av svensk energipolitik. Jag kan inte nog beskriva hur tacksam jag är för vårt samarbete.

Även reformer inom landsbygd och infrastruktur är angeläget. Därför är jag glad att Daniel nu tar vid som statssekreterare på Landsbygds- och infrastrukturdepartementet efter Dan Ericsson.

Jag vill tacka Dan Ericsson för hans arbete för en levande landsbygd på landsbygds- och infrastrukturdepartementet. Han har navigerat utifrån en unik kombination av lång erfarenhet i politiken, djupa sakkunskap och gedigna insikter i statsförvaltningen.

Som ny statssekreterare hos mig välkomnar jag Maja Lundbäck. Ni som följt energipolitik känner väl till hennes kompetens, engagemang och långa erfarenhet i branschen. Några känner också till hennes arbete i Försvarsmakten, säger energi- och näringsminister Ebba Busch.
