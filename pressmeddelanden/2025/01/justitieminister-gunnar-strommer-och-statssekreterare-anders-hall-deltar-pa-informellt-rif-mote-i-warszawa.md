# Justitieminister Gunnar Strömmer och statssekreterare Anders Hall deltar på informellt RIF-möte i Warszawa

På agendan står bland annat nya lösningar för migrationshantering och den interna säkerhetssituationen i Europa med fokus på en ny EU-strategi för inre säkerhet. Andra ämnen som kommer att tas upp är ytterligare åtgärder med anledning av ryska krigsbrott begångna i Ukraina och hur EU:s medlemsstater vill att framtida samarbete på det rättsliga området utvecklas.

Sverige kommer bland annat att driva på för hårdare EU-reglering av pyroteknik, och en offensiv på EU-nivå mot kriminella nätverks rekrytering av barn och unga online. Dessutom kommer Sverige att understryka behovet av rättsligt samarbete med länder utanför EU för komma åt kriminella som uppehåller sig utomlands.

För mer information och eventuella intervjuförfrågningar, kontakta respektive pressekreterare.
