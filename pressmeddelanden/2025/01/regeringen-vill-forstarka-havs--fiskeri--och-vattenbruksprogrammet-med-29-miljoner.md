# Regeringen vill förstärka havs-, fiskeri- och vattenbruksprogrammet med 29 miljoner

– Förstärkningen främjar robusta och konkurrenskraftiga företag i den blå värdekedjan som bidrar till en stärkt livsmedelsproduktion och hållbar förvaltning av marina resurser, säger landsbygdsminister Peter Kullgren.

Ändringen innehåller även justeringar av programmets mål, varav flera höjs då programmets måluppfyllelse är högre än förväntat, samt förtydliganden om när stödet för tillfälligt upphörande av fiskeverksamhet får användas för att kunna stödja fiskenäringen i fler situationer som hindrar fiskeverksamheten.

Regeringen ger Jordbruksverket i uppdrag att lämna ett förslag till ändring av havs-, fiskeri- och vattenbruksprogrammet 2021–2027 till Europeiska kommissionen som väntas godkänna ändringen i juni 2025.
