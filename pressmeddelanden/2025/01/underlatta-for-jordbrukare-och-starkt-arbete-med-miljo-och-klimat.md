# Underlätta för jordbrukare och stärkt arbete med miljö och klimat

– Det här handlar om att underlätta jordbrukarnas fältarbete, minska regelbördan för jordbruksföretagen och främja ett aktivt brukande av jordbruksmarken för att öka den svenska livsmedelsproduktionen, säger landsbygdsminister Peter Kullgren.

Jordbruksverket ska analysera och lämna förslag till hur hantering av ärenden kring det generella biotopskyddet kan förenklas utan att förutsättningarna för bevarandet av naturvärden försämras. Uppdraget om miljöåtgärder handlar om att fånga upp de åtgärder som jordbrukare gör som bidrar till att stärka den biologiska mångfalden, minska övergödningen och minska klimatpåverkan.

Förutom nämnda uppdrag har Jordbruksverket fått ett återrapporteringskrav om resurseffektiv användning av stallgödsel samt ett uppdrag om att ändra deras föreskrift om miljöhänsyn i jordbruket för att tydliggöra ett dokumentationskrav vad gäller fosfor.
