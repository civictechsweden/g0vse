# Annika Brändström blir tillförordnad nationell säkerhetsrådgivare

– Annika Brändström har sedan start varit en central del av organisationen som stödjer det nationella säkerhetsrådet och kliver nu in som tillförordnad nationell säkerhetsrådgivare. Annika Brändström kommer leda verksamheten tills dess att en ny nationell säkerhetsrådgivare tillsätts, säger statsminister Ulf Kristersson.

Den nationella säkerhetsrådgivaren biträder det nationella säkerhetsrådet och statsministern i utrikes- och säkerhetspolitiska frågor och frågor om nationell säkerhet.

– Samordningen av frågor som rör Sveriges nationella säkerhet är en central uppgift givet det allvarliga säkerhetspolitiska läget som vi nu befinner oss i. Jag är tacksam att ha fått regeringens förtroende att tillsvidare leda verksamheten och bidra till stadga och kontinuitet i arbetet, säger Annika Brändström.

Annika Brändström är tillförordnad nationell säkerhetsrådgivare som längst till och med den 26 juli 2025.
