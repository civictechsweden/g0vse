# Ändringar i lagstiftningen ska göra det lättare för de som upphandlar

– För regeringen är det viktigt att den offentliga upphandlingen både är effektiv och rättssäker. Lagstiftningstakten i EU är snabb och nu tar regeringen ett samlat grepp för att underlätta för aktörer i offentlig upphandling, säger civilminister Erik Slottner.

Under senare år har bestämmelser om offentlig upphandling börjat dyka upp i olika EU-förordningar. Det pågår även förhandlingar i EU om ytterligare bestämmelser om offentlig upphandling. Med anledning av att bestämmelserna både kan komplettera och i vissa fall avvika från vad som annars gäller enligt upphandlingslagarna behöver den svenska upphandlingslagstiftningen anpassas.

I lagrådsremissen föreslås det även att leverantörers tillgång till domstolsprövning stärks om upphandlare förbiser gällande EU-förordningar.
