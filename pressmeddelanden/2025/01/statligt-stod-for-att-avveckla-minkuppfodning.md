# Statligt stöd för att avveckla minkuppfödning

– Nu är reglerna för det ekonomiska stödet för avveckling av minkuppfödning på plats och Jordbruksverket kommer att kunna betala ut stödet till berörda företag efter ansökan, säger landsbygdsminister Peter Kullgren.

Budgeten för stödet uppgår till 180 miljoner kronor och ger minkföretag en möjlighet att avveckla sin verksamhet på ett ordnat sätt. En förordning som anger stödets utformning togs fram parallellt med en anmälan av stödet till Europeiska kommissionen. Under 2025 kan Jordbruksverket börja betala ut stöd till minkföretag efter genomförd avveckling. För att få stöd ska avvecklingen vara slutförd senast den 30 juni 2025.
