# Beslut om årets bidrag till Världsantidopningsbyrån

– Sverige har länge varit en stark förespråkare för en ren och rättvis idrott. Världsantidopingbyrån är fortsatt den centrala internationella aktören på området och det är avgörande att de fortsätter utvecklas och tar till sig av den kritik som de fått i hanteringen av fallet med de kinesiska dopade simmarna, inte minst kritiken i den oberoende granskning av fallet som gjorts, säger socialminister Jakob Forssmed.

Sverige betalar varje år ut medel till Världsantidopningsbyrån (WADA) för att finansiera deras verksamhet. WADA är bildat på initiativ av den Internationella olympiska kommittén och av företrädare för mellanstatliga organisationer och regeringar i hela världen.

Efter avslutade förhandlingar har Europarådet och WADA informerat Regeringskansliet om förslaget till fördelning av Europas regeringars andel av WADA:s budget för 2025, där Sveriges andel uppgår till 283 721 US-dollar.

Att stödja internationella insatser mot doping i syfte att främja en ren och rättvis idrott är en viktig fråga för Sverige. I slutet av 2024 beslutade regeringen även att bevilja ett frivilligt bidrag på 100 000 kronor till UNESCO:s antidopingfond för att ytterligare stärka det internationella arbetet för en dopingfri idrott.
