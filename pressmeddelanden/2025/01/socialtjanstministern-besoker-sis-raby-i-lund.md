# Socialtjänstministern besöker SiS Råby i Lund

Under besöket till ungdomshemmet möter ministern personal och placerade ungdomar för att ta del av erfarenheter, framgångsfaktorer och utmaningar.

– I arbetet att komma närmare en trygg och ljus framtid för alla barn i Sverige är det oerhört viktigt för mig att besöka verksamheter runt om i landet, säger Camilla Waltersson Grönvall, socialtjänstminister.

SiS ungdomshem Råby tar emot både flickor och pojkar. De har platser för sluten ungdomsvård samt behandlingsplatser för LVU-placerade ungdomar. De arbetar för att kunna erbjuda socialtjänsten flexibla vårdkedjor med möjlighet att tillgodose såväl behov av akutvård och utredningsinsatser som behandling i slutna och öppna former samt eftervård.
