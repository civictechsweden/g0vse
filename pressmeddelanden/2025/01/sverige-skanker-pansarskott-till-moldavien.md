# Sverige skänker pansarskott till Moldavien

I ljuset av Rysslands fullskaliga invasion av Ukraina befinner sig Moldavien, genom sin geografiska närhet till Ukraina och genom Rysslands upprepade påverkanskampanjer gentemot landet, i en mycket utsatt situation. Moldavien har omfattande behov av stöd, inklusive militärt stöd. Sverige har ett utrikes- och säkerhetspolitiskt intresse av att skyndsamt bistå Moldavien.

Att ytterligare stödja Ukraina samt öka engagemanget även för andra länder i EU:s Östliga partnerskap, såsom Moldavien, utgör en viktig del av Sveriges motverkanspolitik gentemot Ryssland för att motverka Rysslands inflytande, handlingsfrihet och möjlighet att göra skada.

Därför föreslår regeringen att inom ramen för det 18:e stödpaketet till Ukraina att skänka pansarskott, till ett värde om högst 13 000 000 kronor, till Moldavien.
