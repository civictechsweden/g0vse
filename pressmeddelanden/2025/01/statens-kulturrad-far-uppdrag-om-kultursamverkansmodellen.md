# Statens kulturråd får uppdrag om kultursamverkansmodellen

Statens kulturråd ska genomföra uppdraget med utgångspunkt i analysen och förslagen från Kultursamverkansutredningen (SOU 2023:58) och de synpunkter som lämnats vid remitteringen. I uppdraget ingår även att särskilt se över och föreslå hur den administrativa resursåtgången för berörda aktörer kan minska.

– Samverkan mellan staten, regioner, kommuner och kulturlivets aktörer är viktig för kulturen i vårt land. Därför är det angeläget att ytterligare undersöka hur den kan vidareutvecklas, säger kulturminister Parisa Liljestrand.

Statens kulturråd ska i arbetet med uppdraget ha en dialog med Myndigheten för kulturanalys. Vid framtagandet av förslagen ska Statens kulturråd även inhämta ytterligare synpunkter från regioner och kommuner samt berörda myndigheter och andra relevanta aktörer inom kulturområdet.

Statens kulturråd ska redovisa uppdraget senast den 15 oktober 2025.
