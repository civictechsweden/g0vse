# Utrikesminister Maria Malmer Stenergard besöker Colombia

– Jag ser fram emot att fördjupa våra länders relationer under besöket. Sverige och Colombia har ett brett samarbete inom grön omställning, jämställdhet och mänskliga rättigheter. Det finns även ett omfattande handelsutbyte mellan länderna och svenska företagsintressen inom bland annan gruvnäring och energi, säger utrikesminister Maria Malmer Stenergard.

Besöket i ​Colombia är en uppföljning av president Gustavo Petros besök till Sverige sommaren 2024. Utrikesministern kommer träffa företrädare för den colombianska regeringen samt även besöka delstaten Chocó vid Colombias Stillahavskust. Där kommer hon att träffa FN-organ, civilsamhällesorganisationer och myndigheter som arbetar med fredsfrågor, humanitär hjälp till offer för den väpnade konflikten i Colombia samt kvinnors egenmakt och deltagande i fredsprocessen.
