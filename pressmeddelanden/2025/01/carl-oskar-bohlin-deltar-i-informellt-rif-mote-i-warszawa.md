# Carl-Oskar Bohlin deltar i informellt RIF-möte i Warszawa

I samband med en arbetslunch den 30 januari kommer rapporten "Safer Together - Strengthening Europe's Civil and Military Preparedness" att diskuteras. Rapporten är framtagen av Finlands förre president Sauli Niinistö, på uppdrag av EU-kommissionen. Rapporten ger rekommendationer om hur EU, i en allt svårare säkerhetspolitisk omgivning, kan stärka sin beredskap för att möta alla typer av hot.

Från den 1 januari till den 30 juni 2025 är Polen ordförande i Europeiska unionens råd. Polen fokuserar på säkerhet i Europa i flera dimensioner bland annat försvar och säkerhet, skydd av människor och EU:s gränser, motstånd mot desinformation, säkerställande av säkerhet och affärsfrihet, energiomställning, konkurrenskraftigt och motståndskraftigt jordbruk, samt hälsosäkerhet.
