# JEF bidrar till att öka säkerheten i Östersjön med nya åtgärder

Detta sker genom att JEF aktiverat ett så kallat gemensamt handlingsalternativ (Joint response option, JRO). Syftet är att snabbare kunna identifiera misstänkta fartygsrörelser och att stärka ländernas förmåga att agera tillsammans.

Sverige är medlem i JEF sedan 2017. Detta är andra gången JEF tar initiativ för att öka vaksamhet och närvaro i områden med kritisk undervattensinfrastruktur i Sveriges närområde, vilket understryker att JEF har en viktig roll att spela som ett komplement till Nato.

Tillsammans med våra allierade grannländer stärker vi säkerheten i närområdet och kommer fortsätta arbeta för dels stärkt avskräckning, dels ökad motståndskraft för att bemöta hot mot vår kritiska undervattensinfrastruktur, säger statsminister Ulf Kristersson.

JEF:s aktiviteter kompletterar och bidrar till Natos verksamhet i Östersjöområdet. Åtgärden innebär att vi ytterligare stärker övervakning och skydd av kritisk infrastruktur i Östersjön. Det är bra för vår gemensamma säkerhet, säger försvarsminister Pål Jonson.

**Presskontakter:**

**Sara E Persson**
Pressekreterare hos statsminister Ulf Kristersson
Tel: 076-112 78 19

**Adam Schelin**
Biträdande pressekreterare hos försvarsminister Pål Jonson
Tel: 076-140 43 17
