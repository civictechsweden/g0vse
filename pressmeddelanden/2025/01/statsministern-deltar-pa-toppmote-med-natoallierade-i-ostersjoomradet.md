# Statsministern deltar på toppmöte med Natoallierade i Östersjöområdet

Finlands president Alexander Stubb står tillsammans med Estlands premiärminister Kristen Michal värd för toppmötet där temat är säkerheten i Östersjöområdet, med särskilt fokus på åtgärder för skydd av kritisk undervattensinfrastruktur.

På mötet deltar även Natos generalsekreterare Mark Rutte, Danmarks statsminister Mette Frederiksen, Tysklands förbundskansler Olaf Scholz, Lettlands president Edgars Rinkēvičs, Litauens president Gitanas Nausėda, Polens premiärminister Donald Tusk och Europeiska kommissionens vice ordförande Henna Virkkunen.

På mötet kommer ledarna diskutera Natos närvaro i Östersjöområdet och hur den ryska skuggflottan ska bemötas.
