# Civilminister Erik Slottner reser till Portugal

Civilministern inleder sin resa med att överlämna Lissabondeklarationen som är ett gemensamt politiskt initiativ från flera EU-länder. Det syftar till att stärka Europas digitala konkurrenskraft och främja digitalisering inom den offentliga sektorn.

Därefter deltar civilministern i ett samtal med D9+-länderna. Fokus är innovation, samordning av EU:s digitala regelverk och gemensamma satsningar inom AI, cybersäkerhet samt digital infrastruktur. Målet är ett öppet och effektivt digitalt Europa, för både offentlig och privat sektor.

I det andra rundabordssamtalet kommer representanterna diskutera regelförenkling och en mer effektiv offentlig förvaltning. Fokus ligger på att minska administrativa bördor för företag, särskilt små och medelstora, samt att stärka digital kompetens och samverkan mellan tillsynsmyndigheter.

I samband med resan träffar civilministern också Sveriges ambassadör i Portugal, Elisabeth Eklund.
