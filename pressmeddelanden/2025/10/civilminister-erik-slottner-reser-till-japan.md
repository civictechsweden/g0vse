# Civilminister Erik Slottner reser till Japan

Under de inledande dagarna i Tokyo träffar civilministern representanter för den japanska regeringen samt näringslivet för samtal om bland annat AI-strategi, cybersäkerhet och digital infrastruktur.

Erik Slottner deltar även i möten med Japan Association of New Economy (JANE), en organisation som samlar företag inom e-handel, IT och nya industrier för att främja digitalisering och innovation.

Besöket avslutas i Osaka där civilministern medverkar i Sveriges officiella deltagande vid världsutställningen Expo 2025. Under Expo deltar han i seminarier, näringslivsevent och högnivåmöten med fokus på hållbar utveckling och nordiskt samarbete. Civilministern medverkar även i lanseringen av Nordic Kansai Business Alliance samt i Sweden–Japan Sustainability Summit tillsammans med H.K.H. Kronprinsessan.
