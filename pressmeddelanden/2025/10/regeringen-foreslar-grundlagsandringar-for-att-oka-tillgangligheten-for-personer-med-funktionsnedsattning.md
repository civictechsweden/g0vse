# Regeringen föreslår grundlagsändringar för att öka tillgängligheten för personer med funktionsnedsättning

I remissen föreslås att tryckfrihetsförordningen och yttrandefrihetsgrundlagen ändras för att möjliggöra fler tillgänglighetskrav på produkter och tjänster som omfattas av grundlagsskydd.

Ändringarna innebär bland annat att utrymmet för att ställa krav på att införa och på ett visst sätt utforma produktinformation, exempelvis på en förpackning, utvidgas, samt att det ska bli möjligt att ställa tillgänglighetskrav som rör information, format och funktion på bland annat e-böcker.

Förslaget innebär också att skyldigheten för nätinnehavare att vidaresända tillgänglighetstjänster, såsom textning och tolkning, ska kunna gälla även när andra program än public service-företagens program vidaresänds.

Lagändringarna föreslås träda i kraft den 1 januari 2027.
