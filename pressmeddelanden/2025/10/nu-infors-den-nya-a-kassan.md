# Nu införs den nya a-kassan

– A-kassan blir nu en tydlig omställningsförsäkring. Med tydligare avtrappning uppmuntras en snabbare återgång till arbete. A-kassan ska ge trygghet mellan jobb, inte vara en långvarig försörjning, säger arbetsmarknadsminister Johan Britz.

Genom ett högre initialt tak blir den ekonomiska tryggheten starkare i början av arbetslösheten samtidigt som en gradvis nedtrappning gör det mer lönsamt att arbeta. Regeringen bedömer att detta stärker arbetslinjen och att a-kassan anpassas till en mer dynamisk arbetsmarknad.

## Motverkar felaktiga utbetalningar

Reformen möjliggör för arbetslöshetskassorna att i större utsträckning kunna använda de inkomstuppgifter som redovisats till Skatteverket, vilket förväntas minska administrationen och motverka felaktiga utbetalningar.

Reformen är en central del av regeringens arbetsmarknadspolitik för att fler ska komma tillbaka snabbare i arbete.
