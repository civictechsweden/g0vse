# Clas Olsson får fortsatt anställning som generaldirektör och chef för Ekonomistyrningsverket

Clas Olssons nuvarande anställning sträcker sig till den 31 mars 2026. Nu förlängs hans uppdrag med 9 månader till och med den 31 december 2026. Clas Olsson har varit generaldirektör på Ekonomistyrningsverket sedan den 1 april 2017.

Den 1 januari 2026 inordnas Statskontorets uppgifter i Ekonomistyrningsverket. Myndigheten byter samtidigt namn till Statskontoret.
