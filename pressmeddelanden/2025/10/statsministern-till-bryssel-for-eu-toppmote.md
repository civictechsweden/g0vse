# Statsministern till Bryssel för EU-toppmöte

I fokus för mötets diskussioner om Ukraina står omfattande, långsiktig och förutsägbar finansiering. Även den fortsatta pressen på Ryssland, inklusive antagandet av det 19:e sanktionspaketet, och Ukrainas fortsatta EU-närmandeprocess, kommer sannolikt diskuteras.

Gällande säkerhet och försvar väntas diskussioner om det fortsatta stärkandet av europeiska försvarsförmågor, och vilken roll EU kan spela i att stödja medlemsstaterna i detta arbete.

Ledarna väntas även diskutera konkurrenskraft och den gröna och digitala omställningen.  Från svenskt håll är det centralt att EU håller fast vid klimatmålen, och menar att klimatomställningen går hand i hand med konkurrenskraftsarbetet.
