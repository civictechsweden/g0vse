# Minister för civilt försvar Carl-Oskar Bohlin träffade Moldaviens utrikesminister Mihai Popșoi

Under mötet diskuterade ministrarna parlamentsvalet i Moldavien som ägde rum den 28 september 2025, samt de omfattande hybrid- och cyberangrepp Moldavien utsätts för. Mötet var ett tillfälle för Carl-Oskar Bohlin att ta del av Moldaviens erfarenheter, och samtala om hur Sverige fortsatt kan bidra till att stärka Moldaviens motståndskraft, ett arbete som också stärker Sveriges motståndskraft mot dessa hot. Förutom de båda ministrarna, deltog även Sveriges ambassadör i Moldavien, Petra Lärke, i mötet.

–Sveriges stöd till Moldavien ökar landets förmåga att hantera säkerhetsutmaningar, vilket därigenom stärker säkerheten och stabiliteten i Europa, säger minister för civilt försvar Carl-Oskar Bohlin.

Under sin vistelse i Sverige, träffade Popsoi också Utrikesdepartementets kabinettssekreterare Dag Hartelius, EU-minister Jessica Rosencrantzs statssekreterare Christian Danielsson och den nationella säkerhetsrådgivare Niclas Kvarnström.
