# Socialtjänstministern besöker nationellt e-hälsoevent

Cambio Connect samlar aktörer från kommuner, regioner, myndigheter och tekniksektorn för att diskutera framtidens vård, omsorg och socialtjänst. Socialtjänstministern kommer att närvara under evenemangets andra dag och att hålla ett inledande tal.

Regeringen delar engagemanget i digitalisering i välfärden. Den nya socialtjänstlagen innebär bland annat att orosanmälningar ska göras digitalt sökbara, för att bättre kunna följa upp och fånga upp behov innan de blivit för stora. Detta går i linje med regeringens ambition att göra socialtjänsten mer lättillgänglig, förebyggande och kunskapsbaserad.

Vid besöket finns tillfälle för media att närvara. För intervjuförfrågningar och mer information, kontakta Victor Siljevik (se presskontakt).
