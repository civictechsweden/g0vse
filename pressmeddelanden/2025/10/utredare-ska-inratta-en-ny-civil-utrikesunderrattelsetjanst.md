# Utredare ska inrätta en ny civil utrikesunderrättelsetjänst

En central uppgift för den nya myndigheten blir att möta regeringens och Regeringskansliets underrättelsebehov vad avser utländska förhållanden. Myndigheten ska samarbeta nära Försvarsmakten, Försvarets Radioanstalt (FRA), Säkerhetspolisen och andra relevanta myndigheter inom totalförsvaret.

Samtidigt har regeringen gett Försvarsmakten i uppdrag att redovisa uppgifter, resurser och kostnader för att utveckla den militära underrättelse- och säkerhetstjänsten samt bistå i inrättandet av en ny civil utrikesunderrättelsetjänst.

Den 13 juni överlämnade Underrättelseutredningen sitt betänkande En reformerad underrättelseverksamhet (SOU 2025:78). Utredningen lyfter fram att ett skärpt säkerhetspolitiskt läge, en bred och komplex hotbild, den snabba teknologiska utvecklingen samt Sveriges Natomedlemskap motiverar en mer specialiserad, men samtidigt mer samordnad och stärkt, svensk underrättelseverksamhet.

Till utredare utses Annika Brändström och uppdraget ska redovisas senast den 31 december 2026.
