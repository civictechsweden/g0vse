# Regeringen ger Trafikverket i uppdrag att skapa och förvalta en eFTI-sluss för godstransportinformation

– Syftet med en eFTI-sluss är att kontrollmyndigheterna lättare och snabbare ska få tillgång till information som bland annat gäller transport av farligt gods. Det kommer också spara tid för transportföretagen genom att minska mängden pappersdokument som de behöver hantera, säger infrastruktur- och bostadsminister Andreas Carlson.

Uppdraget ska resultera i att Sverige har åtkomst till en eFTI-sluss, antingen en egen eller i samarbete med andra medlemsstater, som från och med den 9 juli 2027 kan användas av behöriga svenska myndigheter och som kommunicerar med övriga medlemsstaters respektive eFTI-sluss.

Trafikverket ska senast den 30 november 2027 lämna en slutredovisning av uppdraget till Regeringskansliet (Landsbygds- och infrastrukturdepartementet).
