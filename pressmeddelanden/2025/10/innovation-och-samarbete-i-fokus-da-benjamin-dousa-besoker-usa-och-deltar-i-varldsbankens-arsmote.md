# Innovation och samarbete i fokus då Benjamin Dousa besöker USA och deltar i Världsbankens årsmöte

Under besöket i Boston kommer Benjamin Dousa att träffa svenska företag, samt besöka Massachusetts Institute of Technology (MIT) och Harvard. Fokus kommer att ligga på student- och forskningsutbyte, samt på att presentera Sverige som ledande inom innovation och forskning.

– Jag ser en stor potential i att stärka samarbeten ytterligare för att öka innovationskapacitet och konkurrenskraft. Ett av mina budskap är att vi vill se fler studenter, forskare och innovatörer i Sverige, säger bistånds- och utrikeshandelsminister Benjamin Dousa.

I Washington kommer Benjamin Dousa att delta i Världsbankens årsmöte och träffa företrädare ur Världsbankens ledning för att framhäva svenska prioriteringar för bankens arbete framåt, såsom klimat, jämställdhet, privatsektorutveckling och stöd till Ukraina. Därutöver planeras möten med företrädare för den amerikanska administrationen och kongressen.

– Världsbanken har sedan Rysslands fullskaliga invasion möjliggjort över 81 miljarder dollar i stöd till Ukraina. Jag vill att Världsbanken fortsätter att vara en stark partner till Ukraina, något som Sverige har bidragit till, säger bistånds- och utrikeshandelsminister Benjamin Dousa
