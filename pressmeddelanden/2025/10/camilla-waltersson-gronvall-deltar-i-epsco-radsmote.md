# Camilla Waltersson Grönvall deltar i EPSCO-rådsmöte

På dagordningen står bland annat antidiskriminering-, jämställdhet- samt funktionshinderfrågor. Under mötet väntas rådet godkänna slutsatser om social inkludering av personer med funktionsnedsättning, genom främjande av ett självständigt liv.

Det handlar bland annat om att utbilda dem som tillhandahåller stödtjänster för att underlätta personcentrerat stöd och att öka tillgången till tillgängliga, inkluderande och säkra boenden till rimligt pris.

– Välfungerande insatser och stöd för personer med funktionsnedsättning är centrala för att för att säkerställa ett självständigt liv. I det arbetet behövs en god kunskap om rättigheterna för personer med funktionsnedsättning bland de yrkesgrupper som möter dem, säger socialtjänstminister Camilla Waltersson Grönvall.

Rådet kommer också att diskutera rättigheter för personer med funktionsnedsättning i EU, med fokus på utmaningar, framsteg och framtida riktlinjer. Fokus för diskussionen kommer att ligga på inriktningen för den ”andra fas” av EU:s strategi för rättigheter för personer med funktionsnedsättning som kommissionen aviserat.
