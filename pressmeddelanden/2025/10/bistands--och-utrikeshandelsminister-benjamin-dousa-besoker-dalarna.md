# Bistånds- och utrikeshandelsminister Benjamin Dousa besöker Dalarna

– Leksand är en av Sveriges mest exportintensiva kommuner och Dalarna har många framgångsrika exportföretag. Därför ska det bli intressant att träffa dem och diskutera vad vi i regeringen gör för att deras export ska kunna öka ännu mer, säger bistånds- och utrikeshandelsminister Benjamin Dousa.

Leksand är Sveriges 20:e mest exportintensiva kommun enligt data från Kommerskollegium. Leksands export uppgår till 3,8 miljarder per år, uppdelat på ca 16 000 invånare. Det innebär en export per invånare på 237 000 kronor.

Hela Dalarna tar en niondeplats bland landets län när det gäller varuexport per invånare, med export på 156 000 kronor per person.

För mer information och tid för media, kontakta Benjamin Juhlin. Se presskontakt nedan.
