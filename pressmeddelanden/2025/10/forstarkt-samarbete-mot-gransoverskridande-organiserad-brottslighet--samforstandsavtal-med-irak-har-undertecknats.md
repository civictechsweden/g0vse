# Förstärkt samarbete mot gränsöverskridande organiserad brottslighet – samförståndsavtal med Irak har undertecknats

Den 9–10 oktober 2025 besökte Iraks inrikesminister Abdul Amir Al-Shammari Sverige för möten med justitieminister Gunnar Strömmer, migrationsminister Johan Forssell, företrädare för Polismyndigheten och kabinettssekreterare Dag Hartelius. Syftet med besöket var att förstärka det bilaterala samarbetet mellan Sverige och Irak kopplat till brottsbekämpning, med fokus på gränsöverskridande organiserad brottslighet, och migration, däribland återvändande, och andra bilaterala frågor så som samarbete mellan de två ambassaderna.

I dag, den 10 oktober 2025, undertecknande justitieminister Gunnar Strömmer och Iraks inrikesminister Abdul Amir Al-Shammari ett bilateralt samförståndsavtal (Memorandum of Understanding, MoU) om samarbete mellan brottsbekämpande myndigheter.

Syftet med samförståndsavtalet är att ytterligare stärka det operativa samarbetet mot den organiserade brottsligheten.

Det görs bland annat genom ett effektivt informationsutbyte i fråga om gränsöverskridande organiserad brottslighet, exempelvis narkotikabrott, brottslighet kopplat till illegala vapen och explosiva varor, liksom ekonomiska brott och penningtvätt. Sverige och Irak kommer också att kunna stärka samarbetet genom gemensamma utbildningar och erfarenhetsutbyten.

För intervjuförfrågningar, kontakta pressekreterare.
