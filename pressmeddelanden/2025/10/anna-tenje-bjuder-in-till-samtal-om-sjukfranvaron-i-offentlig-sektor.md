# Anna Tenje bjuder in till samtal om sjukfrånvaron i offentlig sektor

– Vi behöver ta sjukfrånvaron i offentlig sektor på största allvar. Genom att samla olika perspektiv och erfarenheter kan vi hitta konkreta lösningar som stärker arbetsmiljön, förebygger ohälsa och gör det lättare för människor att komma tillbaka till arbete, säger äldre- och socialförsäkringsminister Anna Tenje.

Samtalens fokus kommer att ligga på hur sjukfrånvaron kan prioriteras på ledningsnivå, hur första linjens chefer kan ges bättre förutsättningar, och hur samverkan mellan arbetsgivare, vård och myndigheter kan stärkas för att minska långa sjukfall och främja en hållbar återgång till arbetslivet.

I samband med samtalen kommer det finnas möjlighet att ställa frågor till ministern. Kontakta Vendela Magnell (se presskontakt) för intervjuförfrågningar och mer information.
