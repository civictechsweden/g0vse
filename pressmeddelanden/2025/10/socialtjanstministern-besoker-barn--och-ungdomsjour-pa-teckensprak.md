# Socialtjänstministern besöker barn- och ungdomsjour på teckenspråk

Organisationen Nationell kvinnojour och stöd på teckenspråk driver bland annat en barn- och ungdomsjour på teckenspråk, den enda i sitt slag i världen.

Under besöket kommer ministern att få ta del av organisationens arbete och diskutera frågor som rör döva och hörselskadade barns rätt till stöd. Ministern kommer även få pröva jourens webbchatt och ta del av ungdomars erfarenhet av hur jouren fungerat för dem.

I samband med besöket finns möjlighet för intervjuer med media. Kontakta Victor Siljevik (se presskontakt) för intervjuförfrågningar och mer information.
