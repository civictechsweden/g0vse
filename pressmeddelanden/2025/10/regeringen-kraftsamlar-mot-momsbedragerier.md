# Regeringen kraftsamlar mot momsbedrägerier

Skatteverket genomför ett viktigt arbete för att motverka momsbedrägerier, men myndighetens verktygslåda behöver utökas. Regeringen har därför beslutat om en lagrådsremiss som stärker Skatteverkets kontroller och möjligheter att stoppa momsbedrägerier.

– Regeringen kraftsamlar på flera plan för att strypa den kriminella ekonomin. En viktig del i arbetet är att stoppa momsbedrägerier. Nu får Skatteverket flera verktyg som möjliggör att kontrollerna kan skärpas ytterligare, säger finansminister Elisabeth Svantesson.

I lagrådsremissen föreslås att bland annat att Skatteverket får

* utökade möjligheter till kontroll i samband med registrering för moms
* neka registrering eller avregistrera en person från moms
* möjlighet att besluta att ett registreringsnummer för moms ska visas som ogiltigt i VAT Information Exchange System (VIES)
* möjlighet att besluta att överskjutande ingående moms inte ska tillgodoräknas i fall där det finns risk för undandragande av skatt.

Lagändringarna föreslås träda i kraft den 1 juli 2026.
