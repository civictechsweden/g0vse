# Civilminister Erik Slottner besöker Östersund

Civilministern kommer under sitt besök att diskutera vikten av samverkan mellan myndigheter, samt strategier för att främja tillväxten och utvecklingen i länet. Han kommer bland annat att träffa företrädare för kommunerna i länet, landshövdingen och länsrådet för Jämtlands län.

Under dagen besöker civilministern också samverkan- och innovationsarenan Samverket som arbetar med att hitta synergier och effektiviseringar i offentlig sektor. Nätverket samlar ett stort antal myndigheter som är lokaliserade i länet. Samverket ska hjälpa aktörer inom offentlig sektor att hushålla väl med statens medel och gemensamt bidra till goda effekter för samhällsmedborgare.
