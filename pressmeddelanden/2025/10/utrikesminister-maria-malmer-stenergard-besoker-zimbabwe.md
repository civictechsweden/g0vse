# Utrikesminister Maria Malmer Stenergard besöker Zimbabwe

– Jag välkomnar möjligheten att diskutera hur vi kan öka handeln mellan länderna i Norden och Afrika. Svenska och nordiska företag kan bidra med högteknologiska lösningar till en grön och digital omställning i Afrika, säger utrikesminister Maria Malmer Stenergard.

Det nordisk-afrikanska utrikesministermötet (NAUM) är ett årligt forum för informella och öppna diskussioner mellan nordiska och afrikanska länder. Sedan 2001 har nordiska och afrikanska utrikesministrar mötts ett 20-tal gånger i detta format och värdskapet roterar mellan de nordiska och afrikanska länderna. 2023 års möte ägde rum i Alger och ifjol organiserade Danmark mötet i Köpenhamn. Sverige har åtagit sig att anordna nästa NAUM, under första halvåret 2027.
