# Utrikesminister Maria Malmer Stenergard reser till Kina

– Kina är världens näst största ekonomi och ett framväxande innovationsland. Vi bejakar samarbete med Kina där det är möjligt och i linje med våra intressen och värderingar. Dialogen med kinesiska företrädare är viktig för att kunna främja svenska prioriteringar avseende ekonomi, handel och säkerhetspolitik, säger utrikesminister Maria Malmer Stenergard.

Utrikesministerns resa till Kina sker mot bakgrund av att Sverige och Kina uppmärksammar 75 år av diplomatiska förbindelser i år.
