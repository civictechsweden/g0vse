# Fokus på AI och konsekvenser för kultursektorn när nordiska kulturministrar möts

Frågan om AI:s konsekvenser för kultursektorn står på agendan under det andra nordiska ministermötet under Finlands och  Ålands ordförandeskap 2025.

– Jag ser fram emot att diskutera hur AI påverkar kultursektorn och vad vi kan lära oss av varandra kring dess påverkan på områden som exempelvis innehållsproduktion, upphovsrätt och kompensationsmodeller, säger kulturminister Parisa Liljestrand.

I samband med ministerrådsmötet sker även Nordiska rådets prisutdelningsceremoni på tisdagen den 28 oktober. Priserna delas ut för att erkänna och uppmärksamma nordiska konstnärsskap och miljöinsatser. Priserna bidrar samtidigt till att synliggöra det nordiska samarbetet.
