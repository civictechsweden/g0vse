# Carl-Oskar Bohlin inviger civilpliktsutbildning inom elförsörjning

Erfarenheterna från Ukraina har visat på vikten av att elförsörjningen upprätthålls och att behovet av personal ökar avsevärt. Det handlar exempelvis om att kunna reparera elnät och återställa elsystemets funktion efter ett angrepp eller annan allvarlig störning.

För snart två år sedan beslutade regeringen därför att aktivera civilplikten inom elförsörjningen. Den 4 november går den första utbildningen av stapeln och först ut är en grupp civilpliktiga från Gotland.

— Sverige behöver ha en stabil elförsörjning, även i allvarstider. Det handlar om att samhället ska fortsätta fungera och om att vår militär ska kunna försvara landet. De kvinnor och män som nu ska genomgå civilpliktsutbildningen är inget mindre än ovärderliga för vårt land, säger minister för civilt försvar Carl-Oskar Bohlin.

I samband med besöket kommer Carl-Oskar Bohlin och Peter Wigert att hålla varsitt anförande till de civilpliktiga. Media är välkomna att delta och efteråt finns möjlighet till intervjuer. Deltagande sker i mån av plats.

Vid intresse för att delta, vänligen kontakta press@svk.se.
