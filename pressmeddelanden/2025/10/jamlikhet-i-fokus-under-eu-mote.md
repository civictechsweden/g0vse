# Jämlikhet i fokus under EU-möte

- Hat, diskriminering och våld mot hbtqi-personer är oacceptabelt. Regeringen kommer att vara tydliga i diskussionen: vi måste stå upp för varje människas rätt att leva öppet, tryggt och fritt. Ingen ska behöva dölja vem de är eller vem de älskar av rädsla för våld eller kränkningar. Det är vårt gemensamma ansvar att skapa ett samhälle där alla får vara sig själva, säger jämställdhetsminister Nina Larsson.

Under mötet väntas också tas beslut om rådslutsatser beträffande våld mot kvinnor och våld i hemmet vad gäller förebyggande arbete, tidig upptäckt och intervention. Rådslutsatserna innehåller ett antal uppmaningar riktade till medlemsstaterna och kommissionen, och har som syfte att förbättra utbildningen för specifika grupper, vilka inom ramen för sin yrkesutövning ofta möter kvinnor som utsätts, eller riskerar att utsättas för, våld.

Som utgångspunkt för slutsatserna nämns att jämställdhet är ett av EU:s kärnvärden.
