# Förbättrat regelverk om beskattning av skog

Beskattningsreglerna för ersättning för naturvårdande insatser har under en lång tid uppfattats som ogynnsamma och ett skäl till att exempelvis få naturvårdsavtal har tecknats. Dessutom har skattereglerna för skog varit i behov av att anpassas till EU-regler i flera år.

Regeringen har därför beslutat om en lagrådsremiss som innehåller förslag som syftar till att förenkla och förbättra skattereglerna som rör skog, ökar incitamenten till formell naturvårdsavsättning, anpassar reglerna till EU-rätten och underlättar möjligheten till kontroll av vissa skattemässiga justeringar kopplade till skog.

Bland annat föreslås att:

* en ny ersättningsfond för naturvårdsmark införs,
* enskilda näringsidkare ska få sätta av ersättning för naturvårdsavtal på ett naturvårdskonto,
* skatten på ränta på skogskontomedel med mera slopas, och
* möjligheten till skogsavdrag utvidgas till att omfatta fastigheter inom Europeiska ekonomiska samarbetsområdet (EES).

Förslagen föreslås träda i kraft den 1 april 2026.
