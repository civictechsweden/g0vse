# Ny styrelse för Skogsstyrelsen

Regeringen har beslutat om följande personer till styrelsen:

* Dan Ericsson, tidigare statssekreterare i Landsbygds- och infrastrukturdepartementet
* Eva Håkansson Fröjelin, tidigare generaldirektör för Ekobrottsmyndigheten
* Lisa Sennerby Forsse, tidigare rektor för Sveriges lantbruksuniversitet
* Erik Falhbeck, tidigare vice rektor för Sveriges lantbruksuniversitet
* Per Simonsson, konsult i naturvård
* Lotta Möller, moderator och skribent inom skog och naturresursförvaltning
* Karin Perers, ordförande i Kyrkomötet
* Ingrid Petersson, tidigare generaldirektör för Formas.

Till ordförande har regeringen utsett Dan Ericsson.

I styrelsen ingår även Herman Sundqvist, generaldirektör för Skogsstyrelsen.

– Jag är mycket glad över att vi har ett beslut om ny styrelse för Skogsstyrelsen. Det är positivt att vi även fortsatt kommer ha en stark ledning som kan fortsätta leda myndigheten tillsammans med generaldirektören, säger landsbygdsminister Peter Kullgren.
