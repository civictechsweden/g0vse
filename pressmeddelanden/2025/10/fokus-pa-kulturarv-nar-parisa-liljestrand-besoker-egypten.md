# Fokus på kulturarv när Parisa Liljestrand besöker Egypten

Ett stort antal stats- och regeringschefer från hela världen väntas delta i invigningen av Grand Egyptian Museum i Giza lördagen den 1 november. Museet ska bli världens största arkeologiska museum tillägnat en civilisation.

Under besöket i Egypten kommer Parisa Liljestrand även att besöka pyramiderna i Giza och träffa företrädare för den svenskstödda arkeologiska utgrävningen i Gebel-el-Silsila som genomförs av Lunds universitet sedan 2012 under ledning av universitetslektor Maria Nilsson för att samtala kring skyddandet av kulturarv när det pågår utgrävningar och massturism i närområdet.

Kulturministern kommer även att inviga en fotoutställning på svenska ambassaden i Kairo med drottning Victorias fotografier från hennes besök i Egypten 1890.
