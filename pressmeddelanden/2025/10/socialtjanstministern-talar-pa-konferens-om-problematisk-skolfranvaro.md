# Socialtjänstministern talar på konferens om problematisk skolfrånvaro

Socialtjänstministern är en av talarna på konferensen, som arrangeras av Magelungen. Konferensen, i Stockholm, fokuserar på forskning, evidensbaserade metoder och erfarenheter kring problematisk skolfrånvaro, för att skapa en gemensam plattform för att forma framtidens insatser och lösningar.

Ministern kommer bland annat fokusera på den nya socialtjänstlagen, som trädde i kraft den 1 juli i år. Genom den nya lagen ska socialtjänsten bli mer förebyggande, lättillgänglig och kunskapsbaserad. Lagen stärker också barnets rättigheter genom att den anpassas till barnkonventionen.

Skolsociala team är ytterligare en av regeringens satsningar på området. Syftet med satsningen är att öka elevers närvaro i skolan, skapa en lugn och trygg skolmiljö och förbättra samverkan mellan skola och socialtjänst. Teamen kan se till att elever får rätt stöd tidigare och tydligare.

I budgetpropositionen för 2026 förstärker och förlänger regeringen satsningen på skolsociala team. För 2026 föreslår regeringen att 100 miljoner kronor ytterligare avståtts. Med förstärkningen uppgår den totala summan för satsningen till 400 miljoner kronor per år från 2026 till och med 2028.

I samband med besöket finns möjlighet för intervjutillfälle med ministern. Kontakta Sara E. Persson (se presskontakt) för intervjuförfrågningar och mer information.
