# Regeringen förordnar ny ledamot i Fondtorgsnämnden

– Anna Ekberg har en gedigen erfarenhet av upphandlingsjuridik och statlig förvaltning. Hennes kompetens blir ett viktigt tillskott i nämndens arbete med att upphandla fonder för en trygg och hållbar premiepension. Jag vill tacka Anders Sjöborg för hans insatser och hälsa Anna Ekberg varmt välkommen, säger äldre- och socialförsäkringsminister Anna Tenje.

Anna Ekberg är jurist och enhetschef vid Kammarkollegiet med ansvar för upphandlings- och avtalsjuridik. Hon ingår i ledningsgruppen för Statens inköpscentral och har lång erfarenhet av offentlig upphandling. Ekberg har även medverkat som expert i flera statliga utredningar om upphandlingsrätt.

Samtidigt som Anna Ekberg förordnas entledigas Anders Sjöborg från uppdraget som ledamot i nämnden.
