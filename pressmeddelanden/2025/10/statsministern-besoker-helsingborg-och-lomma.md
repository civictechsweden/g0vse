# Statsministern besöker Helsingborg och Lomma

### Träffar lantbrukare i Vallåkra

Regeringen vill stärka Sveriges livsmedelsberedskap och se mer svensk mat på tallriken – både i Sverige och internationellt. Regeringen föreslår i budgetpropositionen för 2026 flera satsningar för att stärka hela livsmedelskedjan och främja svensk livsmedelsproduktion.

I Vallåkra i Helsingborgs kommun träffar statsministern lantbrukare på en familjeägd gård som bland annat odlar sockerbetor och höstvete.

### Besöker SLU Alnarp

Sveriges lantbruksuniversitet (SLU) är ett universitet med samlad kunskap om ett hållbart nyttjande av de biologiska naturresurserna, inom miljö och inom livsvetenskaperna.

Statsministern besöker campus Alnarp i Lomma kommun. Under besöket får statsministern ta del av forskning inom växtförädling. Ett förändrat klimat innebär att grödor behöver anpassning till förekomst av nya och fler skadegörare och sjukdomar samt bli mer tåliga mot exempelvis torka och översvämning.

Media är välkomna att närvara vid besöken i mån av plats. För mer information och intervjuförfrågningar, kontakta pressekreterare Sara E Persson.
