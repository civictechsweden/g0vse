# Justitieminister Gunnar Strömmer besöker Härnösand

Under besöket i Härnösand deltar justitieministern i invigningen av Riksarkivets nya lokaler. Riksarkivet är förvaltningsmyndighet för arkivfrågor och har ett särskilt ansvar för den statliga arkivverksamheten och för arkivvården i landet. För att stärka beredskapen inom kulturarvsområdet och säkra tillgången till tillförlitlig samhällsinformation i kris- och krigstid, beslutade regeringen i somras att utse bland annat Riksarkivet till beredskapsmyndighet.

Under mötet med lokalpolisen kommer justitieministern få en aktuell lägesbild av brottsligheten och det lokala arbetet med brottsbekämpning och för att öka tryggheten.

### Tid för media

I samband med besöket i Härnösand finns tid avsatt för media. För intervjuförfrågningar, kontakta pressekreterare.
