# Statsministern står värd för möte med nordiska statsministrar och regeringsledare

Statsministrarnas möte äger rum i anslutning till Nordiska rådets session, för vilken Sverige står värd. Deltar gör ledarna för Danmark, Finland, Färöarna, Island, Norge, Sverige och Åland.

På agendan för mötet står bland annat nordisk försörjningsberedskap samt nordisk och europeisk konkurrenskraft.

## Praktisk information för media

Efter mötet håller de nordiska ledarna en gemensam pressträff. Anmälan till pressträffen görs via anmälningsformuläret nedan senast söndag den 26 oktober.

[Anmälan till pressträff med nordiska ledare den 28 oktober - extern webbplats,](https://www.lyyti.fi/reg/Press_conference_with_the_Nordic_leaders_5221)

**Tid:** 28 oktober 2025 kl. 10.45
**Plats:** Regeringskansliet, kvarter Lejonet. Inpassering via Drottninggatan 4 mellan kl. 10.00 – 10.30.

**Praktisk information:** Obligatorisk föranmälan senast söndag den 26 oktober kl. 24:00 via anmälningsformuläret. I formuläret anger du namn, redaktion och i vilken funktion du vill delta (reporter eller fotograf) samt bekräftar att du har giltig presslegitimation, och vilken organisation som utfärdat den. Deltagande sker i mån av plats.

Inför pressträffen behöver du som är journalist hämta ut en badge i UD:s internationella presscenter på Fredsgatan 6, mellan kl. 08.00-10.00 den 28 oktober. Medtag presslegitimation eller giltigt ID.
