# Ministern för civilt försvar besöker Japan

Under resan kommer Bohlin bland annat att besöka lokala myndigheter och räddningstjänsten i Tokyo för utbyte av erfarenheter kring arbetet med civilt försvar och krisberedskap. Bohlin kommer också att ha bilaterala möten på det japanska försvarsministeriet.

Den 22 oktober deltar Bohlin i The Ukraine Mine Action Conference 2025, en konferens om internationellt stöd till minhantering i Ukraina. Sverige ger ett omfattande stöd till Ukraina på området och Bohlin kommer att hålla ett anförande om detta.

I Tokyo kommer han även att besöka den svenska ambassaden. I anslutning till resan finns möjlighet till intervjuer, se presskontakt nedan.
