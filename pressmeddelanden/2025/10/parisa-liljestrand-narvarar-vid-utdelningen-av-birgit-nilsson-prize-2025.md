# Parisa Liljestrand närvarar vid utdelningen av Birgit Nilsson Prize 2025

Birgit Nilsson Prize delas ut till en sångare, musiker eller institution som bidragit med viktiga insatser och gjort stort internationellt avtryck inom den klassiska musiken. Birgit Nilsson Prize ges denna gång till den franska operafestivalen Festival d’Aix-en-Provence för enastående konstnärliga prestationer, med ett särskilt erkännande till 2021 års världspremiär av Kaija Saariahos opera Innocence. Det blir den första festivalen att ta emot Birgit Nilsson Prize.
