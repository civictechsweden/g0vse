# Nästa steg för en gas i inkomstpensionssystemet

Pensionsgruppen, med representanter från alla riksdagens partier, enades om att utdelning bör ske när tillgångarna i inkomstpensionssystemet överstiger skulderna med mer än 15 procent.

För att pensionssystemet ska vara långsiktigt finansiellt stabilt finns i dag regler för att bromsa de årliga pensionsuppräkningarna när det är underskott i inkomstpensionssystemet. Under senare år har finanserna stabiliserats och det finns nu i stället ett överskott i inkomstpensionssystemet. För att inte spara onödigt mycket i systemet, utan låta överskott komma pensionärer och pensionssparare till del, kan en gas nu införas.

Enligt förslaget ska utdelning av överskott kunna ske tidigast den 1 januari 2027.
