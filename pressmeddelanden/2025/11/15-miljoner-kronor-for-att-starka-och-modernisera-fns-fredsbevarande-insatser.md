# 15 miljoner kronor för att stärka och modernisera FN:s fredsbevarande insatser

– Sverige fortsätter att stödja FN:s fredsbevarande arbete. De nya medlen ska bidra till att effektivisera och modernisera FN:s fredsbevarande insatser samt stödja arbetet med att motverka sexuella övergrepp. Regeringen ser detta som avgörande för att FN ska kunna fullgöra sitt uppdrag i svåra miljöer, säger försvarsminister Pål Jonson.

– Sverige är en viktig röst i det globala arbetet mot sexuellt utnyttjande och övergrepp. Genom denna satsning stärker vi FN:s kapacitet att förebygga och hantera övergrepp inom fredsbevarande insatser. Det är avgörande, inte bara för skyddet av kvinnor och flickor, utan också för legitimiteten och trovärdigheten i FN:s fredsbevarande arbete. Alla kvinnor har rätt att leva och verka fria från förtryck och utan risk för övergrepp, säger jämnställdhetsminister Nina Larsson.

Sverige har tidigare gjort motsvarande utbetalningar som en del av arbetet med att stödja initiativ som utvecklar nya metoder och arbetssätt för fredsbevarande verksamhet. Det svenska stödet omfattar bland annat projekt som arbetar med att förbättra beslutsprocesser, utveckla digitala verktyg, höja underrättelse- och utbildningsförmåga, och stärka arbetet mot sexuella övergrepp.
