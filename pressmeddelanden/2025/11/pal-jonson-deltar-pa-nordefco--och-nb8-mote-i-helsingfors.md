# Pål Jonson deltar på Nordefco- och NB8-möte i Helsingfors

Den 12 november träffas försvarsministrarna inom ramen för det nordiska försvarssamarbetet Nordefco i Helsingfors. Under mötet kommer de nordiska ministrarna bland annat diskutera det fortsatta stödet till Ukraina, materielsamarbete samt det fördjupade militära samarbetet inom Nordefco. I närvaro av Natos biträdande generalsekreterare Radmila Šekerinska väntas ministrarna också diskutera aktuella frågor inom alliansen, med särskilt fokus på försvar och avskräckning på Natos norra flank.

Dagen efter möts de nordisk-baltiska försvarsministrarna. Under mötet väntas diskussioner om bland annat frågor rörande regional säkerhet och gränsskydd, Ukrainastöd och Natos samlade försvar och närvaro i norr, inklusive Natos framskjutna närvaro (Forward Land Forces, FLF).
