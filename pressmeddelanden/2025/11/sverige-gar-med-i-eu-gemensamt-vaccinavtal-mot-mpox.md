# Sverige går med i EU-gemensamt vaccinavtal mot Mpox

– Att vara med i EU:s gemensamma upphandling underlättar Sveriges tillgång till viktiga vacciner. Det kommer stärka vår beredskap och säkerställa att vi har vaccin i det fall behov uppstår, säger socialminister Jakob Forssmed.

Avtalet har förhandlats av Europeiska kommissionen genom den europeiska myndigheten för beredskap och insatser vid hälsokriser (HERA). Medlemsländer inom EU har haft möjlighet att ansluta sig till upphandlingen, som sker inom ramen för det gemensamma upphandlingsavtalet – Joint Procurement Agreement (JPA).

Syftet med JPA-mekanismen är att säkra en mer jämlik tillgång till specifika medicinska motåtgärder samt en förbättrad försörjningstrygghet för medlemsländerna.

[EU-kommissionens pressmeddelande   - extern webbplats,](https://ec.europa.eu/commission/presscorner/detail/en/mex_25_2679)
