# Uppdrag om den gemensamma jordbrukspolitiken

– Svenska intressen ska värnas och slås vakt om. Det är därför viktigt att åtgärder och styrmedel är utformade och avvägda så att de samlat fungerar väl utifrån de svenska företagens perspektiv, säger landsbygdsminister Peter Kullgren.

Jordbruksverket får i uppdrag att påbörja arbetet med innehållet i nästa svenska genomförande av den gemensamma jordbrukspolitiken. Där ingår bland annat att redovisa förslag till stöd och ersättningar, skyddsmetoder, definitioner och system för övervakning, kontroll och sanktioner. I uppdraget ingår även att se över behovet av nya stöd eller ersättningar med inriktning mot dikoproduktion samt att genomföra kompletterande analyser inför genomförandet av den gemensamma jordbrukspolitiken i Sverige under perioden 2028–2034.

Uppdraget ska redovisas senast den 22 maj 2026.
