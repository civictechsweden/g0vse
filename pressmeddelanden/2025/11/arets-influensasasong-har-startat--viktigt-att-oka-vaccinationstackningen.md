# Årets influensasäsong har startat – viktigt att öka vaccinationstäckningen

Socialministern höll på torsdagen den 27 november en pressbriefing tillsammans med Folkhälsomyndigheten för att ge en uppdatering om smittspridningen gällande influensa och covid-19.

– Vaccination utgör alltjämt det bästa skyddet mot allvarlig sjukdom och död. För de som tillhör riskgrupp är det hög tid att vaccinera sig för att minska risken att bli allvarligt sjuk, socialminister Jakob Forssmed.

– Vi vet att många äldre som har hemtjänst eller bor på särskilt boende, har förhöjd risk att drabbas av allvarlig sjukdom om de får influensa eller covid-19. Tyvärr vet också vi från tidigare erfarenheter att vaccinationstäckningen bland dem som har hemtjänst är lägre än bland äldre i stort. Därför uppmanar vi kommuner och regioner att hjälpa äldre och personer i riskgrupp så de får möjlighet att vaccinera sig, säger äldre- och socialförsäkringsminister Anna Tenje.

– Vaccination är det bästa skyddet mot allvarlig sjukdom och i värsta fall död. Särskilt för äldre och personer i riskgrupper som löper större risk att bli allvarligt sjuka. Samtidigt ser vi hur att vaccinationstäckningen är lägre bland dem som har hemtjänst eller bor på särskilt boende än bland äldre i stort. Därför måste vi stärka incitamenten till vaccination, för att rädda fler liv och hålla fler friska, säger Malin Danielsson, seniorpolitisk talesperson för Liberalerna.

De flesta regioner erbjuder vaccin även till dem som inte tillhör någon riskgrupp. Ta reda på vad som gäller i samtliga regioner på 1177.se eller kontakta en vårdcentral.
