# Kulturminister Parisa Liljestrand gästar Studentafton i Lund

–  Jag ser fram emot att gästa Studentafton i Lund för att prata om flera av regeringens mest prioriterade frågor på kulturområdet. Jag ser bland annat fram emot att diskutera kulturkanon och varför breddad finansiering är viktigt för att öka kultursektorns oberoende, säger Parisa Liljestrand.

I över hundra år har Studentafton bjudit in forskare, musiker, politiker, författare, kungligheter, journalister, debattörer, regissörer, företagsledare och konstnärer till att hålla ett anförande, varefter publiken har möjlighet att ställa frågor.

Några av de ämnen som kommer att avhandlas är hur man bäst skyddar kulturens oberoende, varför kulturministern vill främja breddad finansiering av kulturområdet och vad som händer nu med En kulturkanon för Sverige.
