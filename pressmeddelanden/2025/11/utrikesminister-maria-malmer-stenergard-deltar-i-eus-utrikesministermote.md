# Utrikesminister Maria Malmer Stenergard deltar i EU:s utrikesministermöte

– Pressen på Ryssland behöver öka. EU måste gemensamt försvåra och fördyra Rysslands krigföring. EU behöver framför allt ytterligare begränsa ryska intäkter från olja och gas, och göra det betydligt svårare att kringgå sanktionerna. Utökade åtgärder mot skuggflottan är en särskilt viktig del i detta. Det är också viktigt att EU:s utrikesministrar diskuterar situationen i Sudan. Sverige fördömer de övergrepp som har skett och sker mot civila i Sudan och uppmanar till eldupphör, humanitärt tillträde och att alla parter måste respektera internationell rätt, säger utrikesminister Maria Malmer Stenergard.

Under mötet kommer utrikesministrarna att ha en lunch med sina motparter från ASEAN-länderna.
