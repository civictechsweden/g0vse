# Statsministern besöker förbundskansler Friedrich Merz i Berlin

– Sveriges samarbete med Tyskland är oerhört viktigt. Tyskland är en viktig allierad för Sverige, både inom EU och Nato men också som vår största handelspartner. Vi kommer i Berlin att tillkännage ett fördjupat och utvidgat samarbete genom vårt strategiska innovationspartnerskap, säger statsminister Ulf Kristersson.

Efter mötet mellan statsministern och förbundskanslern hålls en gemensam pressträff. Pressträffen startar klockan 15.30 och direktsänds på den tyska regeringens webbplats, se länk under genvägar.

För mer information om besöket kontakta pressekreterare Tom Samuelsson.
