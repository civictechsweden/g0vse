# Landsbygdsminister Peter Kullgren undertecknar protokoll om svensk havre och malt till Kina

– Ökad export är en viktig del när vi ska öka vår livsmedelsproduktion. Därför är dagens undertecknande av exportprotokollen för havre och malt ett välkomnande steg i rätt riktning, säger landsbygdsminister Peter Kullgren.

Kina är en viktig handelspartner för Sverige och Sveriges största exportmarknad i Asien. Exportprotokollen fastställer krav som Sverige måste uppfylla för att svensk export av havre och malt ska vara möjlig. Bestämmelserna omfattar bland annat kriterier för kontroll, paketering och inspektion vid export till Kina.
