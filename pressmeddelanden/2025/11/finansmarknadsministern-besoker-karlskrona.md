# Finansmarknadsministern besöker Karlskrona

Tisdag den 18 november besöker statsrådet Fortifikationsverkets verksamhet vid marinbasen i Karlskrona, där det pågår större investeringar i hamnen. Onsdag 19 november besöker ministern Saab Kockums AB och tar även del av verksamheten vid Marine Technology Center of Sweden. Statsrådet besöker under onsdagen också företaget NKT:s högspänningskabelfabrik. Företagsbesöken genomförs tillsammans med företrädare från Karlskrona kommun.

Under onsdagseftermiddagen håller finansmarknadsministern ett anförande med efterföljande samtal om förutsättningar för investeringar och tillväxt och regeringens ekonomiska politik. Arrangemanget hålls på mötesplatsen The Pot, dit representanter från det lokala näringslivet och akademin är inbjudna.

Media är välkommen att delta i träffen på The Pot, som startar klockan 15.45 på onsdagen den 19 november. Efter klockan 17.00 är ministern tillgänglig för frågor från media. För mer information och intervjuförfrågningar, vänligen hör av er till presskontakt Lucas Kramer.
