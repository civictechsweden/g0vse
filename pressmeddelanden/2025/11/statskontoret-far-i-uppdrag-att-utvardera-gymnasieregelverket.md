# Statskontoret får i uppdrag att utvärdera gymnasieregelverket

Regelverket infördes 2018 för att ge vissa ensamkommande unga möjlighet att stanna i Sverige och studera på gymnasiet. Regelverket ansågs av flera remissinstanser vara komplext och konsekvenserna svåra att överblicka. Någon utvärdering av hur tillämpningen av lagstiftningen har fungerat, och hur den påverkat kommunerna, har hittills inte gjorts.

– Gymnasielagen påverkade ett stort antal människor, men också flera myndigheter. Det är ett hårt kritiserat regelverk, som trots att det nu passerat tio år sedan lagens tillkomst och att den nu upphört, ännu inte har utvärderats. Vi vill nu utvärdera hur lagen har tillämpats, och vilka konsekvenser den medfört för kommunerna, för att få en samlad bild av resultatet och se vad som kan förbättras. För oss är det viktigt att vi lär oss av tidigare erfarenheter, säger migrationsminister Johan Forssell.

– Det fanns ingen ordentlig konsekvensanalys bakom gymnasielagen – en lag som Liberalerna motsatte sig från början. Svensk migrationspolitik måste vara både hållbar och rättvis, och då kan vi inte fortsätta med ett lapptäcke av särlagstiftning som får stora följder ute i kommunerna. Det är bra att gymnasielagen nu utvärderas. Kunskap och evidens är alltid något liberaler ställer sig bakom, säger Patrik Karlson, migrationspolitisk talesperson för Liberalerna.

Statskontoret ska hämta in information från Migrationsverket, migrationsdomstolar, kommuner och Sveriges kommuner och regioner. Uppdraget ska redovisas till Justitiedepartementet senast den 17 juni 2026.
