# Regeringen utser ny generaldirektör och chef för Finansinspektionen

Finansinspektionen har en central roll för att människor och företag ska ha förtroende för det finansiella systemet och för att värna den finansiella stabiliteten. Regeringen vill se hög effektivitet och att myndigheten fokuserar på kärnverksamheten.

Johan Almenberg har lång och gedigen erfarenhet av finansmarknadsfrågor och tjänstgjort vid Sveriges riksbank, Konjunkturinstitutet och Finansinspektionen. Johan Almenberg är docent i nationalekonomi och är sedan 2022 statssekreterare i Finansdepartementet.

– Jag är glad att Johan Almenberg tackat ja till uppdraget som generaldirektör för Finansinspektionen. Jag övertygad om att Johan Almenberg kommer leda verksamheten framåt på bästa sätt, säger migrationsminister Johan Forssell.

Finansinspektionen övervakar företagen på finansmarknaden. Myndighetens uppgift är bl.a. att bidra till ett stabilt finansiellt system som präglas av högt förtroende med väl fungerande marknader som tillgodoser hushållens och företagens behov av finansiella tjänster. Samtidigt ska det finansiella systemet ge ett högt skydd för konsumenter och bidra till en hållbar utveckling. Finansinspektionen är beredskapsmyndighet och sektorsansvarig myndighet för beredskapssektorn finansiella tjänster.

Anställningen gäller i sex år fram till den 30 november 2031.
