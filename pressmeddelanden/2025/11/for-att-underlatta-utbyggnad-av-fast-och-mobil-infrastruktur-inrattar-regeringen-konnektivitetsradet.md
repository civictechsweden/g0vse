# För att underlätta utbyggnad av fast och mobil infrastruktur inrättar regeringen Konnektivitetsrådet

För att det ska var möjligt att bo, leva och verka i hela landet slog regeringen fast i Digitaliseringsstrategin att konnektivitetsinfrastrukturen behöver utvecklas. Bredbandsforum har i över 15 år fungerat som en samverkansplattform. En utvärdering visar att forumet har bidragit till nationell samordning och främjat utbyggnaden av bredband. När Bredbandsforum upphör vid årsskiftet ersätts det nu av Konnektivitetsrådet.

Konnektivitetsrådet ska bidra till att uppnå målen för regeringens digitaliseringspolitik genom att:

* Arbeta för att hela landet får tillgång till säker och tillförlitlig konnektivitet.
* Identifiera och undanröja hinder för utbyggnad av infrastruktur.
* Lyfta fram goda exempel.
* Skapa förutsättningar för ökad inkludering och användning av digitala tjänster.
* Bidra till regeringens strategiska arbete med på konnektivitetsområdet.

– Med Konnektivitetsrådet kan vi fortsätta stärka Sveriges infrastruktur genom att samarbeta och hitta lösningar på hinder som inte en part kan lösa. Jag ser fram emot att få leda Konnektivitetsrådet, säger civilminister Erik Slottner.

Konnektivitetsrådet kommer ha en bred sammansättning med ledamöter från regeringen, myndigheter, regioner, organisationer och företag inom sektorn för elektronisk kommunikation. Rådet utses och leds av civilminister Erik Slottner. Regeringskansliet kommer återkomma med vilka som kommer ingå av rådet.
