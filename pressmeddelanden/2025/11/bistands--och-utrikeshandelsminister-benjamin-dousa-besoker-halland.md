# Bistånds- och utrikeshandelsminister Benjamin Dousa besöker Halland

– Efter ett år med stor osäkerhet i handelspolitiken ser jag fram emot att träffa företag i Halland och lyssna in deras perspektiv. Halland har många viktiga exportföretag, särskilt inom papper och trä, medicinteknik och mat, säger bistånds- och utrikeshandelsminister Benjamin Dousa.

I Halmstad besöker Dousa företaget Viking Malt som tillverkar malt för bryggerier och destillerier. I Varberg träffar han den lokala Sparbanken, och i Falkenberg går besöket till Silentia som tillverkar skärmar till sjukvården.

Halland exporterar varje år varor för 32 miljarder kronor. Halmstad är länets viktigaste exportkommun, med 12,9 miljarder kronor i varuexport under 2023. Högst export per invånare har Hylte kommun med 304 000 kronor per invånare, mycket på grund av det lokala pappersbruket.

För mer information och tid för media, kontakta pressassistent Benjamin Juhlin. Se kontaktuppgifter nedan.
