# Inkomstpensionen räknas upp – höjd pension för de som har arbetat

– I år ökar inkomstpensionen mer än garantipensionen. Det innebär att den som har jobbat mer får mer pengar i plånboken. Det är positivt. Det ska helt enkelt ha lönat sig att arbeta och att ha arbetat, säger äldre- och socialförsäkringsminister Anna Tenje.

Pensionsmyndigheten redovisar att inkomstpensionen till följd av uppräkningen ökar med 1,9 procent i januari 2026. Garantipensionen följer prisutvecklingen och ökar med 0,7 procent 2026.

Pensionsmyndigheten ska enligt myndighetens instruktion årligen beräkna inkomstindex och inkomstbasbelopp och rapportera till regeringen.
