# Åtgärder för att förebygga och förhindra att hundar orsakar skador

– Den som inte klarar av att kontrollera sin hund ska heller inte ha hund. Nu går vi fram med en proposition som ger myndigheterna fler verktyg för att bättre förebygga och förhindra att hundar orsakar skador, säger landsbygdsminister Peter Kullgren.

Ändringarna gäller bland annat möjlighet för länsstyrelserna att utöva tillsyn enligt tillsynslagen, få tillträde till bostäder och andra utrymmen för tillsynen samt att i större utsträckning besluta om omedelbara omhändertaganden.

Lagändringarna föreslås träda i kraft 1 maj 2026.
