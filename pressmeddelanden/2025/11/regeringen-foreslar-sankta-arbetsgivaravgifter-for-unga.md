# Regeringen föreslår sänkta arbetsgivaravgifter för unga

Sveriges ekonomi befinner sig i en utdragen lågkonjunktur med fortsatt hög arbetslöshet. Det svaga ekonomiska läget försämrar ungas möjligheter till arbete och extrajobb. Under den pågående lågkonjunkturen har sysselsättningen bland unga minskat mer än i andra åldersgrupper. Det är därför viktigt att stärka ungas ställning på arbetsmarknaden och samtidigt skapa bättre förutsättningar för företag att behålla och anställa unga.

I propositionen föreslås en tillfällig nedsättning av arbetsgivaravgifterna och den allmänna löneavgiften för ersättning till personer som vid årets början har fyllt 18 men ännu inte 23 år. Nedsättningen innebär att endast ålderspensionsavgiften samt hälften av de övriga avgifterna och den allmänna löneavgiften ska betalas på ersättning upp till 25 000 kronor per kalendermånad.

Bestämmelserna om tillfälligt nedsatta arbetsgivaravgifter föreslås träda i kraft den 1 april 2026 och gälla fram till den 30 september 2027.
