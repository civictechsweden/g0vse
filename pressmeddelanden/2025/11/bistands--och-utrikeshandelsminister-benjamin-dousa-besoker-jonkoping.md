# Bistånds- och utrikeshandelsminister Benjamin Dousa besöker Jönköping

– Mässan är ett av de bästa tillfällena att prata med många i industrin på en gång. Det är särskilt viktigt nu när handelsfrågorna spelar större roll än på länge för många företag. Och vem tackar nej till att besöka en godisfabrik? säger bistånds- och utrikeshandelsminister Benjamin Dousa.

Dousa kommer även att diskutera svensk industris framtid och regeringens politik vid ett seminarium arrangerat av flera branschorganisationer.

Jönköpingsregionen är Sveriges femte största exportlän i absoluta tal med över 70 miljarder kronor i varuexport under 2023. Regionen är särskilt stark inom verkstadsindustrin, där man har Sveriges fjärde högsta export per invånare med 104 000 kronor i verkstadsexport per person. Totalt exporterar regionen varor för 191 000 kronor per person.

Jönköpings län har flera viktiga internationella företag som till exempel Husqvarna, SAAB, Fagerhults och FläktGroup.

För mer information och tid för media, kontakta pressekreterare Cassandra Lundgren.
