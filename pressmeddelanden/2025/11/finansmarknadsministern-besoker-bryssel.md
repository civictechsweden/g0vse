# Finansmarknadsministern besöker Bryssel

Mötet med kommissionär Maria Luís Albuquerque kommer att beröra sparande- och investeringsunionen (SIU) och därutöver den pågående förhandlingen kring det uppdaterade betaltjänstdirektivet (PSD3) och betaltjänstförordningen (PSR). Finansmarknadsministern kommer bland annat också att träffa Pierre Wunsch, chef för Belgiens centralbank, och Wim Mijs, VD för Europeiska Bankföreningen.

Under vistelsen inledningstalar finansmarknadsministern på ett event om EU:s kapitalmarknader, i arrangemang av tankesmedjan Center for European Policy Studies (CEPS). Diskussionen under eventet kommer att handla om vilken roll SIU kan spela i uppbyggnaden av starkare kapitalmarknader, där Sverige framhålls som en positiv förebild. Arrangemanget bygger på CEPS:s rapport ”Learning from Sweden: a blueprint for building resilient European capital markets”.
