# Regeringen deltar vid säkerhetskonferens i Berlin

Berlin Security Conference är en av Europas större försvarskonferenser och i år är Sverige officiellt partnerland. Konferensen pågår i två dagar och samlar ett stort antal företrädare från Europa, inklusive försvars- och utrikesministrar, seniora representanter från militär nivå och seniora EU- och Natoföreträdare.

Under första dagen av konferensen håller försvarsminister Pål Jonson tillsammans med Tysklands försvarsminister ett anförande samt undertecknar ett nytt samförståndsavtal om försvarssamarbete.

På konferensens andra dag håller statsminister Ulf Kristersson ett anförande.

Ministern för civilt försvar Carl-Oskar Bohlin deltar i en paneldiskussion om totalförsvar och står även värd för ett nätverksmöte mellan svenska och tyska företag. Jämställdhetsminister Nina Larsson deltar i ett samtal om kvinnor, fred och säkerhet. Hon deltar också i ett samtal om jämställdhet med tyska experter under närvaro av H.K.H Kronprinsessan Victoria.

Ta del av programmet på Berlin Security Conference:s webbplats: [Program - Berlin Security Conference - extern webbplats,](https://www.euro-defence.eu/programme/)
