# Riktlinjer för statsskuldens förvaltning 2026

Regeringen har i riktlinjebeslutet för 2026 omarbetat och förtydligat styrningen av utvärderingen av statsskuldens förvaltning, för att möjliggöra tydligare slutsatser. Inte minst slutsatser om ifall riktlinjebesluten har minimerat den långsiktiga kostnaden för statsskulden med beaktande av risk. Förtydligandena följer bland annat av bedömningen i 2025 års riktlinjer att en större översyn av utvärderingsunderlagen behövs för att möjliggöra tydligare slutsatser.

Statsskulden ska fortsatt styras mot att

* valutaskulden (dvs. valutaexponeringen) ska avvecklas successivt och anta riktvärdet noll från och med (den 1 januari) 2027,
* den reala kronskulden ska minska successivt och uppgå till en målnivå på ca 80 miljarder kronor vid utgången av 2029,
* den nominella kronskulden ska utgöra resterande del av statsskulden efter real kronskuld och skuld i utländsk valuta, och
* löptiden (i termer av genomsnittlig räntebindningstid) för statsskulden ska styras mot 3,5–6 år.
