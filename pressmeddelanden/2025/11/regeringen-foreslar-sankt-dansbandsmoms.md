# Regeringen föreslår sänkt dansbandsmoms

Dans och dansband är en viktig del av Sveriges kulturliv. Men idag beskattas tillträdet eller entréavgiften till dansbandsevenemang och andra danstillställningar med en högre momssats jämfört med andra liknande kulturella evenemang.

Regeringen har därför beslutat om en lagrådsremiss med förslag om sänkt moms på tillträde till danstillställningar. Förslaget innebär att mervärdesskattesatsen på tillträden till danstillställningar sänks från 25 till 6 procent, det vill säga till samma nivå som tillträden till andra liknande kulturella evenemang.

Förslaget föreslås träda i kraft den 1 juli 2026.
