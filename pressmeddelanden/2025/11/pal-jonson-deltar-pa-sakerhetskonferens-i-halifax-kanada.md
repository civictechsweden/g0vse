# Pål Jonson deltar på säkerhetskonferens i Halifax, Kanada

I samband med avslutat statsbesök i Kanada besöker försvarsminister Pål Jonson Halifax i Nova Scotia för att delta på konferensen Halifax International Security Forum, HISF.

Pål Jonson deltar i en panel som diskuterade demokrati och som sätter tonen för resten av konferensen vars tema är just demokrati. Pål Jonson kommer att bland annat prata om vikten av att demokratiska stater tillåts fatta sina egna säkerhetspolitiska beslut och hur viktigt det är med fortsatt enighet i en tid då demokratier runt om i världen står inför stora prövningar där autokratiska regimer blir allt djärvare. I paneldebatten deltar även general Jennie Carignan, chef för försvarsstaben i Kanadas militära styrkor, Dr. Hanna Hopko, Co-Founder, International Center for Ukrainian Victory och Head, ANTS Network, Ukraine och Garri Kasparov, styrelseordförande för Renew Democracy Initiative, Kroatien.

HISF är en plattform för strategisk dialog mellan demokratier för att hantera globala säkerhetsutmaningar, främja transatlantiskt samarbete, demokratisk motståndskraft och försvarsinnovation. HISF räknas som en av de mest inflytelserika säkerhetskonferenserna i Nordamerika, med starka kopplingar till Nato, EU och försvarsindustrin.
