# Ett förbättrat regelverk för svensk tonnagebeskattning

Sjöfarten är central för Sveriges handel med omvärlden. Svenska rederier behöver ha konkurrensvillkor som är likvärdiga med villkoren för rederier i jämförbara länder i Europa. Regeringen lämnar nu därför en lagrådsremiss med förslag om förbättringar av det svenska systemet för tonnagebeskattning.

I lagrådsremissen föreslås bland annat att:

* systemet utvidgas till att omfatta vissa verksamheter inom specialsjöfart,
* möjligheterna för tonnagebeskattade verksamheter att hyra ut kvalificerade fartyg utan besättning utökas,
* förutsättningarna för att ett fartyg ska vara kvalificerat ändras, och
* regelverket förtydligas och anpassas för att det bättre ska överensstämma med EU:s regler om statligt stöd.

Lagändringarna föreslås träda i kraft den 20 juli 2026 och tillämpas första gången för beskattningsår som börjar efter den 31 december 2026.

Förslaget bygger på en överenskommelse mellan regeringen och Sverigedemokraterna.
