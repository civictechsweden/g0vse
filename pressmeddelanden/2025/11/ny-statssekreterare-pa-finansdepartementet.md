# Ny statssekreterare på Finansdepartementet

Erik Eldhagen kommer att ansvara för frågor som rör finansmarknad, spelreglering, statens fastigheter, samt finansieringen av ny kärnkraft.

Erik Eldhagen kommer närmast från Riksbanken där han varit chef för det internationella sekretariatet. Han har lång erfarenhet av arbete i olika chefsroller på Finansdepartementet och har även arbetat som rådgivare på Världsbanken. Erik Eldhagen tillträder den 1 december 2025.
