# Sverige deltar vid ESA:s ministermöte i Bremen

I årets budgetproposition föreslog regeringen en ökning av Rymdstyrelsens anslag med 100 miljoner kronor från 2026. Tillskottet stärker genom ESA:s så kallade georeturprincip, svenska aktörers deltagande i ESA:s rymdprogram vilket innebär att svenska företag kan medverka i och leverera till utvecklingen av Europas rymdförmågor motsvande den nivå som Sverige finansierar ESA med. ESA:s georeturprincip innebär att en del av Sveriges medlemsavgift och bidrag till ESA återinvesteras i Sverige. Tidigare i år höjdes även rymdbudgeten genom forsknings- och innovations­propositionen där Rymdstyrelsen fått finansiering för att etablera tre nationella rymdprogram och en rymdforskarskola. Genom denna satsning så höjer Sverige sina rymdambitioner.

Sverige har varit medlemmar i den mellanstatliga organisationen ESA sedan den grundades 1975. Organisationen har i dag 22 medlemsstater. ESA är huvudleverantör till de stora rymdprogrammen i EU och utförare av olika forskningsmissioner till bland annat Mars och yttre rymden. ESA förser också den internationella rymdstationen ISS med europeiska astronauter. Vid ministermötet, som äger rum vart tredje år, fattas beslut om budget och program för de kommande 3–5 åren.
