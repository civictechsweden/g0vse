# Benjamin Dousa tar emot chefen för Unicef

– Barn drabbas särskilt hårt när världen går igenom kriser – vare sig det handlar om krig, naturkatastrofer eller utbredd fattigdom. Genom Sveriges stöd till Unicef möjliggör vi bland annat skydd, vaccinationer, psykosocialt stöd och behandling för svår undernäring för de mest utsatta barnen. Jag ser fram emot att lyfta Unicefs avgörande roll för att stärka flickors och pojkars rättigheter globalt och hur pågående reformer inom FN kan göra insatserna ännu mer effektiva, säger bistånds- och utrikeshandelsminister Benjamin Dousa.

Vid sitt besök den 10–11 november kommer Catherine Russell även att träffa DD.KK.HH. Prins Carl Philip och Prinsessan Sofia som grundat Prinsparets Stiftelse, en organisation som arbetar för barnets rättigheter inom områdena dyslexi och trygghet på nätet. Russell kommer därutöver att träffa Sidas generaldirektör Jakob Granit samt Riksdagens utrikesutskott.
