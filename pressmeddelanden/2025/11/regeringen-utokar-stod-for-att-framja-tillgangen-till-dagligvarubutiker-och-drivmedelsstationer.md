# Regeringen utökar stöd för att främja tillgången till dagligvarubutiker och drivmedelsstationer

– Förra året höjde regeringen driftstödet och servicebidraget från 300 000 kronor till 350 000 kronor. Nu gör vi ytterligare en höjning från 350 000 kronor till 370 000 kronor. Allt för att det ska vara möjligt att verka och bo i hela landet, säger landsbygdsminister Peter Kullgren.

Särskilt driftstöd lämnas utifrån ett företags omsättning till företag med fast försäljningsställe, om företaget har ett mångsidigt utbud, ligger på ett visst avstånd i förhållande till andra försäljningsställen och har öppet så att kunderna kan få tillgång till dagligvaror året runt. Servicebidrag lämnas till företag med fasta försäljningsställen som tillhandahåller dagligvaror eller drivmedel och som drabbas av tillfälliga problem med lönsamheten.
