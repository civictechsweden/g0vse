# Försvarsminister Pål Jonson tog emot Sydkoreas försvarsminister Ahn Gyu-back

– Sydkorea är en central partner i den indo-pacifiska regionen. Samarbetet mellan Sverige och Sydkorea är väl utvecklat inom försvar och säkerhet och det finns goda möjligheter att vidareutveckla relationerna. Sverige har också en lång historia av engagemang för fred och säkerhet på den koreanska halvön, säger försvarsminister Pål Jonson.

Regional säkerhet, Rysslands krig mot Ukriana och försvarsmaterielsamarbete stod i fokus vid de bilaterala överläggningarna. Efter överläggningarna genomfördes en kransnedläggning vid minnesstenen för den svenska sjukvårdinsatsen under Koreakriget. Stödet bestod av ett svenskt fältsjukhus som etablerades i staden Busan år 1950. Under och efter kriget vårdade fältsjukhusets personal mer än 2 miljoner patienter.

Kransnedläggningen utgjorde en åminnelse av Sveriges historia av engagemang för fred och säkerhet på den koreanska halvön.
