# Äldre- och socialförsäkringsministern besöker Jönköping

Syftet med besöket är att ta del av forskning och utbildning inom hälsoområdet. Ministern får presentationer av aktuell forskning om bland annat demenssjukdomar, och träffar även studenter vid högskolan.

Utöver detta kommer Anna Tenje besöka Jönköpings kommun och Region Jönköpings län för samtal om demenssjukdomar och hur vården och omsorgen på området kan utvecklas.

Regeringen presenterade i januari en utvecklad demensstrategi för att stärka vården och omsorgen för personer som har en demenssjukdom, och bättre kunna möta utmaningarna som vården och omsorgen står inför.
