# Socialtjänstministern besöker Mellerud ett år efter attack mot socialsekreterare

Socialtjänstministern besöker socialtjänsten i Melleruds kommun för att ta del av deras lärdomar, utmaningar och erfarenheter – bland annat vad gäller medarbetarnas syn på sitt arbete efter det uppmärksammade våldsdådet mot en socialsekreterare på kommunens socialkontor under hösten 2024.

Socialtjänstministern tar också del av arbetet med socialtjänstens omställning till den nya socialtjänstlagen, som trädde i kraft den 1 juli 2025, där Mellerud har en kommunövergripande samverkan med Bengtsfors kommun.

I samband med besöket finns möjlighet för media att intervjua ministern. Kontakta Victor Siljevik (se presskontakt) för intervjuförfrågningar och mer information.
