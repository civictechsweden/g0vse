# Infrastruktur- och bostadsminister Andreas Carlson besöker Sala och ”Växla upp-projektet”

Växelfel och trasiga växlar inom järnvägen är idag en vanlig orsak till störningar och förseningar i järnvägstrafiken, med stora samhällsekonomiska kostnader som följd. Växla upp-projektet startade i februari 2024 som ett led i ett större arbete för att förbättra järnvägens punktlighet, robusthet och tillförlitlighet. Syftet med projektet är att öka utbytestakten och effektivisera byten av spårväxlar i järnvägen.

Fredagens besök i Sala markerar en viktig milstolpe för svensk järnväg. Det som sker här är de första installationerna i Växelfabriken. De första fyra växlarna i projektet byts – och det är startskottet för den här nya metodiken.

Media är välkomna att delta vid besöket, och kommer då även få ta del av ett snabbt byte av spårväxel. För mer information, kontakta Ofelia Venneman, pressekreterare till Andreas Carlson.
