# Regeringen välkomnar Riksrevisionens granskning av socialförsäkringsskydd vid internationell rörlighet

I maj 2025 publicerade Riksrevisionen en granskningsrapport av Försäkringskassans och Pensionsmyndighetens kontroller av att personer med socialförsäkringsförmåner också omfattas av socialförsäkringsskyddet (RiR 2025:14). Riksrevisionens slutsats är att de två myndigheternas kontroller av den enskildes socialförsäkringsskydd inte är tillräckligt effektiva. En rekommendation lämnas till regeringen och ett antal rekommendationer lämnas till Försäkringskassan, Pensionsmyndigheten, Migrationsverket och Skatteverket.

I skrivelsen redogör regeringen för de åtgärder som har vidtagits och initierats för att stärka myndigheternas kontrollarbete och öka möjligheter att utbyta och inhämta information. Regeringen lyfter bland annat satsningen om bättre verktyg för att motverka bidragsbrottslighet och felaktiga utbetalningar inom socialförsäkringen och ekonomiskt bistånd, samt en ny sekretessbrytande bestämmelse för ökat informationsutbyte mellan myndigheter, som införs den 1 december 2025. Regeringen betonar även vikten av utredningen som ser över hur arbetet med att upptäcka felaktiga utbetalningar vid vistelse eller bosättning utomlands kan stärkas (S 2025:02).
