# Justitieminister Gunnar Strömmer besöker Västernorrland

Under dagen kommer justitieminister Gunnar Strömmer att besöka anstalten Saltvik i utkanten av Härnösand. Saltvik är en anstalt i säkerhetsklass 1 med 141 platser. Under besöket får justitieministern en inblick i verksamheten.

Justitieministern kommer därefter att medverka i en brottsofferkonferens i Sundsvall anordnad av Polismyndigheten Region Nord, Brottsofferjouren Västernorrland och Länsstyrelsen Västernorrland. Konferensen har genomförts i mer än 20 år, och årets tema är särskilt utsatta och särskilt sårbara brottsoffer.

Under dagen finns tid för media. För mer information och intervjuförfrågningar, kontakta pressekreterare.
