# Justitieminister Gunnar Strömmer besöker Örebro och Karlskoga

Besöket i Örebro inleds på tingsrätten där aktuella frågor om rättsväsendets arbete ska diskuteras. Därefter träffar justitieministern lokalpolisen för samtal om trygghet, brottsbekämpning och arbetet med den lokala problembilden.

Dagen fortsätter med ett besök i Karlskoga med möte hos lokalpolisen. Fokus ligger på polisens arbete med att förebygga brott och stärka säkerheten i området.

För mer information och intervjuförfrågningar, kontakta pressekreterare.
