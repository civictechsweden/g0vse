# Finansmarknadsministern besöker Lund och Malmö

Under morgonen håller statsrådet ett anförande på Sydsvenska Handelskammaren i Malmö, där han talar om det ekonomiska läget i Sverige och inriktningen för regeringens politik. Därefter går resan vidare till Lund, för ett möte med bolaget ”I Love Lund” som investerar i företag med anknytning till eller säte i staden, och skapar nätverk för det lokala näringslivet.

Därefter besöker ministern Botaniska trädgården i Lund, tillsammans med Statens fastighetsverks generaldirektör Max Elger. Skånevistelsen avslutas sedan med rundvandring på Alfa Lavals anläggning i Lund, och möte med Tom Erixon, VD för Alfa Laval och ordförande i Industrikraft.

Media är välkommen att delta vid delar av dagen. För mer information och intervjuförfrågningar, vänligen hör av er till presskontakt Oliver Novak.
