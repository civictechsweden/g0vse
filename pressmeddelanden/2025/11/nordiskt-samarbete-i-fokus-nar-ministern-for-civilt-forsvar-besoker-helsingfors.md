# Nordiskt samarbete i fokus när ministern för civilt försvar besöker Helsingfors

Under mötet kommer ministrarna välkomna möjligheten för Färöarna, Grönland och Åland att delta i Hagasamarbetet på tjänstemannanivå. De kommer även öppna upp för att bredda Hagasamarbetet till de baltiska länderna och andra demokratiska östersjöländer, i frågor med stort värde som berör regionen. EU:s beredskapsarbete och Natos resiliensarbete är andra frågor som kommer att diskuteras under mötet.

Carl-Oskar Bohlin kommer även träffa Danmarks minister för samhällsskydd och beredskap, Torsten Schack Pedersen. Syftet är bland annat att diskutera den avsiktsförklaring om civil beredskap som Sverige och Danmark ingick i somras.

I samband med ministermötet kommer det att hållas en pressträff. Media är välkomna att delta i mån av plats. Vid intresse, vänligen se presskontakt.
