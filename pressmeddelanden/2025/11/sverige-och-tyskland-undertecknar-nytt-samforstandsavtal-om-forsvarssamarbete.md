# Sverige och Tyskland undertecknar nytt samförståndsavtal om försvarssamarbete

Tyskland är sedan länge en mycket viktig strategisk partner för Sverige. På försvarsområdet har det bland annat återspeglats genom det bilaterala samförståndsavtal med Tyskland om samarbete inom forskning, utveckling, produktion och upphandling av försvarsmateriel samt industriellt samarbete som undertecknades av Sverige och Tyskland 2009.

Den 18 november 2025 undertecknade Sveriges och Tysklands försvarsministrar i Berlin ett nytt samförståndsavtal om bilateralt försvarssamarbete i syfte att stärka alla aspekter av försvarssamarbetet.

Det nya uppdaterade och breddade samförståndsavtalet är ett ramverk för att ytterligare fördjupa vårt partnerskap inom säkerhet och försvar och kommer att utgöra en plattform för ytterligare stärkt försvarssamarbete, inklusive strategisk dialog om förmågeutveckling och försvarsmateriel. Detta kommer även att skapa ännu bättre förutsättningar för att utveckla samarbetet mellan Sverige och Tyskland inom området och främja nya initiativ.
