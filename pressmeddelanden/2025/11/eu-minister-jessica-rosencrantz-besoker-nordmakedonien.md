# EU-minister Jessica Rosencrantz besöker Nordmakedonien

– I det rådande geopolitiska läget är EU:s utvidgning extra viktigt. Det bygger vår union säkrare och vår ekonomi starkare. Nu finns ett momentum och min uppmaning till Nordmakedonien är att växla upp reformarbetet. Sverige fortsätter att stödja landet på vägen, säger EU-minister Jessica Rosencrantz.

Under besöket träffar Jessica Rosencrantz Nordmakedoniens EU-minister Orhan Murtezani och digitaliseringsminister Stefan Andonovski. Hon träffar även medarbetare vid det makedonska EU-integrationssekretariatet, företrädare för civilsamhället och chefen för EU-delegationen i Skopje.

Tillsammans med Nordmakedoniens utbildningsminister Vesna Janevska besöker Jessica Rosencrantz också ett yrkesutbildningsprojekt som Sverige stödjer inom ramen sitt bilaterala reformstöd till landet tillsammans med Volvo Group.

För mer information om besöket kontakta pressekreterare Hanna Johansen.
