# Förändringar i Affärsverket svenska kraftnäts ledning

Per Eckemark har utfört värdefulla insatser under sin tid på Svenska kraftnät, bland annat genom att arbeta för en modernisering och utbyggnad av transmissionsnätet som skapar förutsättningar för en trygg elförsörjning i hela Sverige.

Utmaningarna för Svenska kraftnät är flera, och det nödvändiga förändrändringsarbetet myndigheten står inför behöver påskyndas. Att kunna möta efterfrågan på el, arbeta för konkurrenskraftiga elpriser och en trygg elförsörjning är avgörande i det allvarliga säkerhetspolitiska omvärldsläge som Sverige befinner sig i.

Per Eckemark blir en värdefull resurs i Regeringskansliet och kommer att arbeta för ett konkurrenskraftigt och starkt Sverige.

Vikarierande generaldirektör och chef för Svenska kraftnät blir Thomas Pålsson.

Förändringarna sker den 28 november 2025.

En ny ordinarie generaldirektör kommer att rekryteras i en öppen ansökningsprocess enligt gängse rutiner.
