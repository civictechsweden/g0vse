# Justitieminister Gunnar Strömmer besöker Marocko

Internationellt samarbete är en avgörande del i det arbete mot organiserad brottslighet som regeringen och svenska myndigheter bedriver. Det handlar om samarbete med länder i och utanför Europa i syfte att gripa och lagföra svenska tongivande kriminella aktörer, som från utlandet styr och beställer våldsdåd, narkotikahandel och annan allvarlig brottslighet. Samarbetet med andra länder ägnas också åt att komma åt brottsvinster som förts ut ur Sverige.

Nu besöker justitieminister Gunnar Strömmer Marocko. Under resan kommer justitieministern att möta Marockos justitieminister och andra företrädare för landets regering och myndigheter. Med på resan är även företrädare för Polismyndigheten, Åklagarmyndigheten och Ekobrottsmyndigheten.

För mer information och intervjuförfrågningar, kontakta pressekreterare.
