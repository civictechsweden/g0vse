# Regeringen godkänner markbyten för nya naturreservat i Dalarnas och Östergötlands län

Markbytena är ett viktigt steg i arbetet med att stärka skyddet av Sveriges mest värdefulla skogsområden och främja biologisk mångfald.

– Regeringen har en tydlig ambition att bevara skyddsvärda skogar, bland annat genom naturreservat där engagerade skogsägare är avgörande för att värna naturvärdena, säger klimat- och miljöministern Romina Pourmokhtari.

De nu godkända avtalen innebär att:

* Länsstyrelsen i Dalarnas län kommer att använda markbytet för att inrätta det planerade naturreservatet Sollen i Amungen, beläget i Rättviks kommun.
* Länsstyrelsen i Östergötlands län kommer att använda markbytet för att skydda skyddsvärda områden inom de planerade naturreservaten Vagnsjön och Äspebergen i Ödeshögs kommun.
