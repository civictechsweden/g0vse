# Civilminister Erik Slottner reser till Göteborg

På Kvalitetsmässan medverkar civilministern i flera seminarier med fokus på offentlig sektor, digitalisering och kommunal utveckling. Han kommer även träffa landshövding Sten Tolgfors samt dela ut pris till Sveriges Modernaste Myndighet och AI i samhällets tjänst.

Kvalitetsmässan är en mötesplats för offentlig sektor där tjänstepersoner, förtroendevalda och företag samlas för att utbyta idéer och inspireras kring utveckling och innovation.

Under besöket i Göteborg deltar Erik Slottner också på Arbetsgivarverkets arbetsgivarpolitiska dag, samt Länsstyrelsen i Västra Götalands personaldag.

Vid frågor och intervjuförfrågningar, kontakta civilministerns presskontakt.
