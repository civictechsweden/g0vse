# Statsbesök till Polen

Regeringen kommer att vara representerad av utrikesminister Maria Malmer Stenergard, försvarsminister Pål Jonson, minister för civilt försvar Carl-Oskar Bohlin, kulturminister Parisa Liljestrand och statssekreterare Diana Janse, Utrikesdepartementet.

Syftet med statsbesöket är att bekräfta och utveckla den nära och mycket goda bilaterala relationen mellan Sverige och Polen. Stärkt samarbete inom det säkerhets- och försvarspolitiska området, civilt försvar och stödet till Ukraina står i fokus för besöket, liksom utveckling av det täta samarbetet mellan svenskt och polskt näringsliv. Investeringar och entreprenörskap, innovation, totalförsvar och talangattraktion är frågor av särskilt intresse. Statsbesöket ska också bidra till att stärka de mellanfolkliga kontakterna genom att lyfta fram ländernas gemensamma kulturarv och främja forskningssamarbeten.

Relationen mellan Polen och Sverige präglas av starka samhälleliga, ekonomiska och kulturella band, nära samarbete inom EU och Nato, liknande värderingar och samsyn i frågor som rör EU:s östliga grannskap, säkerheten i Östersjöområdet och stödet till Ukraina.

En näringslivsdelegation arrangerad av Business Sweden på uppdrag av Utrikesdepartementet medföljer vid statsbesöket.

Det tre dagar långa statsbesöket äger rum i Warszawa och Gdansk.

Kungaparet har tidigare genomfört statsbesök till Polen 2011.

Mer information om deltagare och program publiceras närmare besöket.

## Till redaktionen

Svenska medierepresentanter intresserade av att bevaka besöket på plats är välkomna att kontakta Boel Lindbergh via e-post, se kontaktuppgifter nedan.
