# Kunskapen om användningen av melatonin ska öka

– Vi har något av en sömnkris i Sverige. Brist på sömn är ett stort och underskattat hälsoproblem, inte minst bland barn och unga. Kartläggningar har visat att både försäljning och förskrivning av melatonin har ökat markant de senaste tio åren. Det är angeläget att vi får ökad kunskap om detta och också tar reda på om det finns negativa effekter av den ökade användningen, säger socialminister Jakob Forssmed.

### I uppdraget ingår att

* kartlägga användningen av melatonin,
* identifiera potentiella negativa effekter,
* vid behov uppdatera befintliga rekommendationer för behandling med melatonin-läkemedel avseende sömnproblem hos barn och unga och
* baserat på aktuell kunskap och befintliga rekommendationer genomföra kommunikations- och spridningsinsatser till berörda aktörer.

Läkemedelsverket ska föra dialog med och inhämta kunskap och erfarenheter från Folkhälsomyndigheten inom ramen för deras uppdrag att ta fram vägledning och rekommendationer för att främja goda sömnvanor hos barn och unga.
