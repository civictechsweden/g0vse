# Regeringen antar detaljplan för ny grafitgruva i Kiruna kommun

– Nunasvaara i Kiruna kommun har Europas största och rikaste grafitfyndighet. Grafitfyndigheten är mycket viktig för både Sveriges och EU:s försörjning av naturlig grafit. Grafit fyller en viktig funktion i batteritillverkning och för den gröna omställningen. Det är första gången som regeringen använder den här möjligheten, säger infrastruktur- och bostadsminister Andreas Carlson.

– Sverige har unika förutsättningar för att ge oss själva och Europa en mer självständig försörjning av kritiska råmaterial. Grafit är viktigt inte minst för vår tillverkning av stål, batterier och bilar och svensk gruvnäring är den globalt mest hållbara, säger energi - och näringsminister Ebba Busch.

Regeringens beslut den 22 januari 2026 att anta det detaljplaneförslag som länsstyrelsen i Norrbottens län tagit fram vinner laga kraft så fort det expedierats. Beslutet kan således inte överklagas.

När regeringens beslut är expedierat finns det möjlighet att ta del av underlagen som ligger till grund för regeringens beslut att anta detaljplanen genom att vända sig till Länsstyrelsen i Norrbottens län.
