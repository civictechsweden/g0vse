# Nina Larsson håller tal på Fadimedagen

– Vi kommer aldrig acceptera att unga flickor och kvinnor begränsas, hotas eller mördas bara för att de vill leva som de själva vill. Våld i hederns namn är ett brott mot våra mest grundläggande värderingar. Under året har de mörka rubrikerna om utsatta flickor och kvinnor varit alltför många. Det är oacceptabelt, säger jämställdhetsminister Nina Larsson.

I år är det 25 år sedan riksorganisationen GAPF – Glöm Aldrig Pela och Fadime började sin kamp för frihet, jämställdhet och rätten att leva utan hedersförtryck. Temat inför jubileumsåret är "Pela och Fadimes röster lever - 25 år av kamp för frihet".

Minnesceremonin äger rum vid Uppsala Gamla kyrkogård den 21 januari kl. 12.00 – 13.00. Media är välkomna att delta. För mer information, kontakta Natalia Rylander, se presskontakt nedan.
