# Analysuppdrag stärker förutsättningarna för idrott för personer med funktionsnedsättning

– Alla människor ska ha lika möjligheter att idrotta och ta del av allt det positiva den medför. Vi ska skapa förutsättningar för fler att hitta glädjen i idrotten och kunna bli en del av föreningsgemenskapen samt kunna utöva elitdrott, säger socialminister Jakob Forssmed.

Det är viktigt att olika typer av funktionsnedsättning inte begränsar människors möjlighet eller vilja att idrotta. Trots det visar statistik att personer med funktionsnedsättning deltar i lägre utsträckning i idrott jämfört med övriga.

I linje med regeringens idrottspolitik, som särskilt betonar barns och ungas möjlighet att motionera och idrotta, får därför CIF i uppdrag att analysera hur förutsättningarna för bredd- och elitidrottande skiljer sig mellan personer med och utan funktionsnedsättning, med särskilt fokus på barn- och ungdomsidrott.

CIF ska senast den 15 april 2027 lämna en slutredovisning av det fördjupade analysuppdraget till Regeringskansliet (Socialdepartementet).
