# Regeringen beviljar 8 miljoner kronor till svenska Röda Korset för arbete med psykisk hälsa

– Svenska Röda Korset har en särskild kunskap och erfarenhet inom psykisk hälsa och suicidprevention. Deras insatser kommer att göra verklig skillnad för människor som behöver stöd, säger socialminister Jakob Forssmed.

Med stöd av bidraget planerar Svenska Röda Korset att:

* genomföra insatser för att stärka och utveckla det hälsofrämjande arbetet med särskilt fokus på psykisk hälsa,
* stärka insatserna riktat till riskgrupper,
* utveckla sociala aktiviteter och socialt stöd med fokus på psykisk hälsa och i detta arbete bland annat beakta den nationella strategin mot ensamhet,
* stärka stödet till lokalföreningar och till ungdomsförbundet för att möta behoven hos utsatta barn och unga med särskilt fokus på psykisk hälsa,
* genomföra insatser för att stärka lokal kapacitet och engagemang och bidra till personella förstärkningar och kompetensutveckling hos personal och volontärer, och
* utveckla samverkan med myndigheter, kommuner och regioner, privata aktörer och andra berörda intressenter.

Bidraget bedöms både stärka det hälsofrämjande arbetet och bidra till utvecklingen av insatser inom ramen för den nationella strategin för psykisk hälsa och suicidprevention.
