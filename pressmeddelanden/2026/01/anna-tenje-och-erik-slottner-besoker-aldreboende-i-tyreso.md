# Anna Tenje och Erik Slottner besöker äldreboende i Tyresö

Äldre- och socialförsäkringsminister Anna Tenje och civilminister Erik Slottner besöker Villa Basilika, ett äldreboende för personer med demenssjukdom. På boendet arbetar flera personer från Ukraina som fått jobb via organisationen Beredskapslyftets satsning Connecting Jobs.

Under besöket tar ministrarna bland annat del av lärdomar och erfarenheter av medarbetare från Ukraina, samt deras väg till arbete och utbildning. Integration för personal inom äldreomsorgen kommer också att diskuteras.

I samband med besöket finns möjlighet för media att delta. Kontakta Vendela Granberg för intervjuförfrågningar och mer information.
