# Regeringen har bjudit in riksdagspartierna att nominera ledamöter till Försvarsberedningen

Arbetet väntas påbörjas i januari. Partierna väntas i försvarsberedningen diskutera utvecklingen av det militära och civila försvaret, detta i enlighet med den överenskommelse som slöts den 19 juni 2025 mellan alla åtta partier.

Fokus väntas bli på centrala frågor för det civila försvaret så som försörjningsberedskap, svensk förmåga kopplat till Natos förmågeprocess, genomförandet av försvarsbeslut 2024 samt eventuella behov av att ändra vissa regleringar som gör att upprustningen av totalförsvaret idag tar lång tid. Efter vårens arbete planeras en delrapport.

Arbetet kommer ledas av försvarsberedningens ordförande Jörgen Berglund (M).

Försvarsberedningen utgör ett forum för konsultationer mellan regeringen och representanter för de politiska partierna i riksdagen. Strävan är att nå en så bred enighet som möjligt om hur Sveriges försvars- och säkerhetspolitik ska utformas. Med utgångspunkt bland annat Försvarsberedningens rapporter utformar regeringen sina förslag till riksdagen. Försvarsberedningen består av ledamöter från de åtta riksdagspartierna, sakkunniga och experter samt ett sekretariat.
