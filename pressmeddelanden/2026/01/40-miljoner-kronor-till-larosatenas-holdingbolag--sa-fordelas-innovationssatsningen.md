# 40 miljoner kronor till lärosätenas holdingbolag – så fördelas innovationssatsningen

Sverige ska vara ett av världens främsta forsknings- och innovationsländer. I den senaste forsknings- och innovationspropositionen satsar regeringen 6,5 miljarder kronor på fri forskning och innovation av högsta kvalitet.

– Sverige är och måste fortsätta vara ett mycket starkt innovationsland. Då behövs ett tätt samarbete mellan forskningen och näringslivet, vilket lärosätenas holdingbolag bidrar till. Genom detta betydande tillskott till holdingbolagen vill vi bidra till ökad kommersialisering, det vill säga att idéer och lösningar kan komma till nytta i samhället, säger gymnasie-, högskole- och forskningsminister Lotta Edholm.

Universitet och högskolor med dess holdingbolag utgör en central del av innovationssystemet. Holdingbolagens uppgift är att stödja och investera i nya forskningsbaserade bolag, och de är ett viktigt verktyg för att forskningsresultat och innovationer ska nå marknaden.

## Fördelning av medel 2026

|  |  |
| --- | --- |
| **Lärosäte** | **Kronor** |
| Lunds universitet | 5 240 000 |
| Karolinska institutet | 4 290 000 |
| Uppsala universitet | 4 490 000 |
| Göteborgs universitet | 4 130 000 |
| Stockholms universitet | 3 500 000 |
| Kungl. Tekniska högskolan | 3 810 000 |
| Chalmers | 3 400 000 |
| Linköpings universitet | 2 680 000 |
| Sveriges lantbruksuniversitet | 2 290 000 |
| Umeå universitet | 1 830 000 |
| Luleå tekniska universitet | 1 230 000 |
| Örebro universitet | 800 000 |
| Linnéuniversitetet | 430 000 |
| Malmö universitet | 670 000 |
| Karlstads universitet | 270 000 |
| Mälardalens universitet | 300 000 |
| Mittuniversitetet | 230 000 |
| Högskolan i Borås | 170 000 |
| Högskolan i Halmstad | 140 000 |
| Högskolan Kristianstad | 100 000 |
| **Totalt** | **40 000 000** |

Medlen har fördelats i regleringsbreven för 2026.
