# Transportstyrelsen får uppdrag om regelutveckling för cykeltrafik

– Uppdraget till Transportstyrelsen går ut på att öka trafiksäkerheten för cyklister utan att försämra trafiksäkerheten i andra delar av trafiken eller påtagligt minska framkomligheten för motorfordon, säger infrastruktur- och bostadsminister Andreas Carlson.

– För att skapa trygga förutsättningar för att cykla är det viktigt att skapa säkra och tydliga regler om ett tillräckligt avstånd för säker omkörning av cyklister och dra lärdom av hur andra europeiska länder arbetat för detta.. Vi hoppas att det kommer uppmuntra till ännu mer till cykling, både som träningsform och i vardagen, säger socialminister Jakob Forssmed.

Inom ramen för uppdraget ska Transportstyrelsen också genomföra en analys av trafiksäkerhetseffekter, internationella erfarenheter och skillnader mellan tätort och landsväg.

Uppdraget ska redovisas till Landsbygds- och infrastrukturdepartementet senast den 30 augusti 2026.
