# Nya ledamöter till Statens institutionsstyrelses insynsråd

Regeringen har förordnat fyra nya ledamöter i insynsrådet vid SiS:

* Jenny Rehnman, forsknings- och utvecklingschef
* Johanna Mihaic, justitieråd
* Åsa Furén-Thulin, sektionschef på Sveriges Kommuner och Regioner
* Göran Rydén, verksamhetschef på barn- och ungdomspsykiatrin i Stockholm

– Deras gedigna erfarenheter och kompetenser kommer att vara en stor tillgång i insynsrådets fortsatta arbete, säger socialtjänstminister Camilla Waltersson Grönvall.

Insynsrådets uppgift är att utöva insyn i verksamheten och ge myndighetschefen råd. SiS:s generaldirektör är ordförande i insynsrådet och ansvarar för att planera insynsrådets arbete samt informera övriga ledamöter om verksamheten.
