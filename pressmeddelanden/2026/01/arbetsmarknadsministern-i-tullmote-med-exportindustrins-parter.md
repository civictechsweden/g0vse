# Arbetsmarknadsministern i tullmöte med exportindustrins parter

– Det är viktigt att vi ligger steget före i ett osäkert handelspolitiskt omvärldsläge. Tillsammans med arbetsmarknadens parter tryggar vi svenska jobb. Dagens möte visade att vi måste fortsätta stärka vår konkurrenskraft, säger arbetsmarknadsminister Johan Britz.

Utvecklingen i handelspolitiken kan få konsekvenser för svensk exportindustri och beröra flera arbetstillfällen. Det är därför betydelsefullt med en nära dialog mellan regeringen och arbetsmarknadens parter för att stärka beredskapen både på kort och lång sikt.

Syftet med mötet var att få en samlad lägesbild och information om möjliga konsekvenser vid eventuella förändringar. Arbetsmarknadsministern underströk vikten av fortsatt dialog för att värna svensk konkurrenskraft och svenska arbetstillfällen.
