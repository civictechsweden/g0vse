# Startskott för Myndigheten för civilt försvar

– Det nya namnet är ett uttryck för den roll och det ansvar som myndigheten axlat inom Sveriges totalförsvar. Som det centrala navet i det civila försvaret ska Myndigheten för civilt försvar säkerställa att samhället är förberett för kris, höjd beredskap och ytterst krig, säger minister för civilt försvar Carl-Oskar Bohlin.

– Vårt namn är en följd av det säkerhetspolitiska läget i vår omvärld. Det civila försvaret behöver stärkas skyndsamt, effektivt och samordnat och mot den bakgrunden har regeringen utsett oss till den ledande myndigheten för civilt försvar, säger Mikael Frisell, generaldirektör för Myndigheten för civilt försvar.

Det var i september 2025 som regeringen överlämnade en proposition till riksdagen med förslag om namnbytet. Riksdagen röstade ja till förslaget den 5 november och nu träder ändringarna i kraft.
