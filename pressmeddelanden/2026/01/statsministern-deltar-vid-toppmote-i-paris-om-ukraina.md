# Statsministern deltar vid toppmöte i Paris om Ukraina

Under mötet i Paris träffar statsministern andra stats- och regeringschefer inom ”koalitionen av villiga” (Coalition of the Willing). Mötet följer de samtal som förts de senaste veckorna om en fredsuppgörelse avseende Ukraina och Ryssland. Koalitionen består av ett 30-tal länder och leds av Frankrike och Storbritannien. Under mötet väntas ledarna bland annat diskutera säkerhetsgarantier för Ukraina.
