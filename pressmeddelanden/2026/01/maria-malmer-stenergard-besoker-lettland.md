# Maria Malmer Stenergard besöker Lettland

– Jag ser fram emot att besöka min lettiska kollega och samtala om de utmaningar vi måste möta gemensamt i dagens turbulenta omvärldsläge. Jag ser även fram emot att besöka och tacka de svenska soldater från P7 i Skåne som nu stärker säkerheten för Sverige och hela Nato på den östra flanken. De är ett konkret exempel på att Sverige tar ansvar för Natos gemensamma säkerhet, säger utrikesminister Maria Malmer Stenergard

Relationen till Lettland är viktig för Sverige. Vi arbetar nära inom EU, Nato och i närområdet runt Östersjön, och delar värderingar och intressen på många områden, inte minst vad gäller vikten av att stödja Ukraina.

I Lettland finns ett svenskt arméförband, som del av Natos så kallade Forward Land Forces (FLF) i Lettland. Arméförbandet, från P7 i Revingehed, står under Natoledning och syftar till att stärka alliansens beredskap och avskräckningsförmåga på den östra flanken.

I samband med besöket vid FLF Lettland hålls en gemensam pressbriefing med utrikesminister Braže.

Tid: Onsdag 28 januari kl. 12.45.
