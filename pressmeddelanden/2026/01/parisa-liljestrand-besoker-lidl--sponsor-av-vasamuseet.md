# Parisa Liljestrand besöker Lidl

– Ett kulturliv som står på fler finansiella ben än bara det offentliga har möjlighet att vara friare och starkare och leder till en större mångfald av kulturuttryck. Det är viktigt att vi från politiken lär oss mer om olika sätt att bedriva kultursponsring, och vilka möjligheter och utmaningar som finns, säger Parisa Liljestrand.

Skeppet Vasa är snart 400 år gammalt men för att klara framtiden behöver skeppet rustas. Träet i skeppet är ömtåligt och har tappat mycket av sin styrka. Det har även uppstått deformationer i skrovet och skeppet rör sig nedåt och utåt. För att komma till rätta med problemet behöver Vasa en ny stöttning.

Vasamuseet och Lidl Sverige inledde därför ett samarbete hösten 2025 för att samla in pengar till projektet Stötta Vasa, som syftar till en förbättrad stöttning för skeppet. Som en del av samarbetet lanserade Lidl Sverige ett antal nya produkter i sitt sortiment.
