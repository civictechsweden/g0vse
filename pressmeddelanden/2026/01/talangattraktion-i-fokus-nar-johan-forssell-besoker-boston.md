# Talangattraktion i fokus när Johan Forssell besöker Boston

– Regeringen arbetar aktivt för att positionera Sverige som ett självklart val för internationell expertis. Det är viktigt för svensk konkurrenskraft och tillväxt. Besöket som genomförs tillsammans med svenska lärosäten innebär en unik möjlighet att utöka samarbetet mellan aktörer i Sverige och Boston samt stärka Sveriges roll som en ledande forskarnation, säger migrationsminister Johan Forssell.

Migrationsministern leder en delegation bestående av representanter från sex av Sveriges universitet och högskolor under ett besök i Boston, USA. Näringslivet representeras av företaget SmartCella.

Under besöket kommer den svenska delegationen bland annat besöka MIT (Massachusetts Institute of Technology), Harvard University samt träffade representanter från delstaten Massachusetts, Kennedy Square Association, Innovation Centre Denmark in Boston och Langer Lab. Delegationen kommer även att träffa representanter för Swedish American Chamber of Commerce New England för samtal med svenska företag och deras forskningsverksamhet.
