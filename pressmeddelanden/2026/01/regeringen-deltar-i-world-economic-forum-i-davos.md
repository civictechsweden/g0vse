# Regeringen deltar i World Economic Forum i Davos

Den årliga konferensen World Economic Forum hålls i Davos den 19–23 januari. Temat för 2026 är A Spirit of Dialogue. Programmet fokuserar på fem avgörande globala utmaningar:

* samarbete i en omtvistad värld,
* att frigöra nya tillväxtmöjligheter,
* investeringar i människor,
* ansvarsfull användning av innovation,
* samt att skapa välstånd inom planetens gränser.

Statsminister Ulf Kristersson kommer att möta allierade och diskutera det aktuella säkerhetsläget i Europa.

Energi- och näringsminister Ebba Busch kommer att delta i rundabordssamtal och två panelsamtal om kärnkraft respektive AI. Utöver det kommer ministern möta företagsledare och ha bilaterala möten med företrädare för olika länder.

I fokus för EU-minister Jessica Rosencrantz deltagande står europeisk konkurrenskraft. Ministern kommer bland annat att delta i panel- och rundabordssamtal med särskilt fokus på AI- och techfrågor samt ha bilaterala möten med företagsledare och företrädare för olika länder.
