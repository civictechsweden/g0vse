# Pål Jonson deltar vid överlämningsceremoni i Lettland

P7 i Skåne ansvarar även denna gång för uppsättandet av Sveriges bidrag till FLF Lettland (Forward Land Force) Den svenska styrkan roterar halvårsvis med Danmark. Nu underställer sig förbandet för andra gången Nato och den multinationella brigaden i Lettland. Det sker formellt genom en så kallad Transfer of Authority (ToE) ceremoni, som försvarsminister Pål Jonson deltar vid.

I samband med besöket i Lettland träffar Pål Jonson även den lettiska försvarsministern Andis Spruds. De träffas för att bland annat diskutera försvarsmaterielsamarbete, säkerhetsläget och stöd till Ukraina.
