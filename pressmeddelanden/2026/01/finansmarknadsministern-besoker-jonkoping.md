# Finansmarknadsministern besöker Jönköping

Statsrådet inleder sitt besök under fredag förmiddag med ett anförande, följt av ett samtal med bland andra Svenskt Näringslivs vd Jan-Olof Jacke. Samtalet kommer bland annat att handla om de viktigaste åtgärderna för att få fart på tillväxten i Jönköpingsregionen och i Sverige som helhet, och hur politiken långsiktigt kan arbeta för att stärka den svenska konkurrenskraften.

Under eftermiddagen gör ministern två företagsbesök. Först hos möbeltillverkaren Karl Andersson & Söner och sedan hos industriföretaget Husqvarna AB.

Media är välkommen att delta vid delar av dagen. För mer information och intervjuförfrågningar, vänligen hör av er till presskontakt Oliver Novak.
