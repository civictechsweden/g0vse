# Finansminister Elisabeth Svantesson deltar vid Ekofinrådets möte i Bryssel

På mötet ska ministrarna besluta om sex reviderade återhämtnings- och resiliensplaner, inklusive Sveriges. Ministrarna ska även diskutera de ekonomiska och finansiella konsekvenserna av Rysslands angrepp mot Ukraina. Det cypriotiska ordförandeskapet väntas presentera sitt arbetsprogram för Ekofinrådet de kommande sex månaderna.

Dessutom väntas rådet godkänna slutsatser om den årliga förvarningsrapporten för 2026, samt besluta om att bland annat öppna ett underskottsförfarande för Finland.

På det informella frukostmötet kommer ministrarna att diskutera det ekonomiska läget i EU. Finansministern kommer även samtala med sina EU-kollegor om USA:s senaste uttalande om tullar.
