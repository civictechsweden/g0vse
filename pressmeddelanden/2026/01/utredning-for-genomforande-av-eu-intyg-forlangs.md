# Utredning för genomförande av EU-intyg förlängs

Utredningstiden förlängs med två månader. Uppdraget ska i stället redovisas senast den 15 oktober 2026.

– Genom att förlänga utredningstiden skapar vi bästa möjliga förutsättningar för att direktivet ska genomföras på bästa möjliga sätt. Det är viktigt att personer med funktionsnedsättning på ett enkelt sätt ska kunna ta vara på sina rättigheter till fri rörlighet även i andra EU-länder, säger socialtjänstminister Camilla Waltersson Grönvall.

Regeringen tillsatte i september 2025 en utredning för att analysera hur EU-direktivet om EU-intyget och EU-parkeringstillståndet för personer med funktionsnedsättning ska genomföras i Sverige.

Ett EU-gemensamt intyg om funktionsnedsättning, liksom ett nytt EU-parkeringstillstånd, regleras i ett nytt EU-direktiv och ska underlätta den fria rörligheten i unionen för personer med funktionsnedsättning.
