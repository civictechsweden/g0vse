# Utredning om kommunsammanläggningar överlämnas till civilministern

Kommunperspektivutredningen har inte mött några kommuner som i nuläget överväger kommunsammanläggning, men har ett antal förslag om hur regeringen kan fortsätta arbetet.

Kommunsammanläggning kan vara ett sätt att långsiktigt stärka kommunernas kapacitet att hantera det kommunala uppdraget. Utredningen har genomfört dialogmöten med drygt 130 kommuner i 11 län. Fokus har lagts på de 100 befolkningsmässigt minsta kommunerna. Utredningen har undersökt kommunernas skäl för eller emot att påbörja processer med sammanläggningar samt bedömt förutsättningarna för att fortsätta arbetet med sammanläggningar och vid behov lämna förslag till statliga åtgärder.

– Kommunerna står inför stora utmaningar och regeringen ser ett behov av att kommunerna stärker sin kapacitet. Det är väsentligt att, utöver mer kortsiktiga åtgärder, även ha ett långsiktigt perspektiv så att åtgärder kan vidtas med god framförhållning. Jag ser fram emot att ta del av betänkandet i sin helhet, säger civilminister Erik Slottner.

Utredningen ger regeringen ett antal rekommendationer kring hur frågan kring kommuners kapacitet kan fortsätta.

Utredningen i korthet:

* Det finns i dagsläget inte finns något intresse hos kommunerna för frivilliga sammanläggningar.
* Samtidigt finns bedömningen att det på vissa håll kan komma att ändras på sikt och att staten bör ha beredskap för ett sådant scenario.
* Utredaren anger att finns skäl för staten att medverka till konstruktiva diskussioner med utgångspunkt från behovet av stärkt kapacitet.
* Utredningen lämnar förslag om att främja såväl sammanläggningar som samverkan.
