# Svensk-fransk avsiktsförklaring på försvarsområdet undertecknat

Sverige och Frankrike har sedan länge haft goda bilaterala relationer på försvarsområdet och under senaste åren har samarbetet fördjupats alltmer. Båda länderna verkar för främjande av konkurrenskraft, effektivitet och innovationskapacitet i syfte att stärka försvarsindustrin.

I ett steg att ytterligare stärka samarbetet mellan länderna har Sverige och Frankrike genom försvarsminister Pål Jonson och försvarsminister Sébastien Lecornu undertecknat en avsiktsförklaring i anslutning till det franska statsbesöket i Stockholm.

Avsiktsförklaringen handlar om att länderna gemensamt ska se över potentiella framtida samarbetsmöjligheter inom områdena luftövervakning och luftförsvar.

Försvarsminister Pål Jonson och minister för civilt försvar Carl-Oskar Bohlin hade efter undertecknandet också ett bilateralt möte med Sébastien Lecornu.
