# Erik Eklund ny generaldirektör för Sjöfartsverket

– Jag är glad över att Erik Eklund har tackat ja till uppdraget som chef och generaldirektör för Sjöfartsverket. Erik har erfarenhet från att leda stora organisationer inom sjöfartsområdet i såväl privat som offentlig sektor och är utbildad civilingenjör inom farkostteknik med inriktning skeppsbyggnadsteknik. Jag är övertygad om att Eriks bakgrund och meriter kommer att vara värdefulla och ger goda förutsättningar att leda och utveckla Sjöfartsverket, säger infrastruktur- och bostadsminister Andreas Carlson.

Erik Eklund är i dag chef på Candela Technology AB. Han har tidigare haft olika chefspositioner på såväl Transportstyrelsen som Sjöfartsverket.

Joel Smith fortsätter som vikarierande generaldirektör fram till den 9 juni 2024.
