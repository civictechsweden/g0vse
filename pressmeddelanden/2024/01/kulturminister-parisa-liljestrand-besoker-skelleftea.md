# Kulturminister Parisa Liljestrand besöker Skellefteå

Kulturministern kommer att inledningstala på Sweden Live Music Conference på Sara Kulturhus. Det är ett arrangemang som årligen samlar aktörer inom livemusikbranschen från hela landet. På konferensen kommer kulturministern även att delta i ett scensamtal med Joppe Pilgren, verksamhetsledare för arrangören Svensk Live.

Kulturministern kommer även att delta i ett rundabordssamtal om kulturens betydelse i Skellefteås samhällsomvandling utifrån olika perspektiv. Övriga deltagare är representanter från det lokala och regionala kulturlivet, mässverksamhet, kulturella och kreativa näringar liksom arbetet med nationella minoriteter.

För mer information och intervjuförfrågningar kontakta pressekreterare Sara E Persson.
