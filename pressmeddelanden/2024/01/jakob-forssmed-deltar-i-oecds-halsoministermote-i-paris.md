# Jakob Forssmed deltar i OECD:s hälsoministermöte i Paris

Under OECD:s hälsoministermöte deltar Jakob Forssmed bland annat i en gruppdiskussion på temat hur en förbättrad folkhälsa kan bidra till en mer hållbar hälso- och sjukvård. Ministern har också bilaterala möten med OECD:s experter inom antimikrobiell resistens (AMR), fysisk aktivitet, psykisk ohälsa, ofrivillig ensamhet och skärmtid för barn på schemat under besöket i Paris.

– Runt om i Europa står vi inför liknande utmaningar när det gäller att göra livet lättare att leva för människor. Det här är ett tillfälle för kunskapsutbyte. Inte minst är jag intresserad av andras arbete med att minska barns skärmtid, där flera länder liksom Sverige nu ser anledningar att rekommendera ett restriktivt användande, säger socialminister Jakob Forssmed.
