# Remiss av förslag till ändringar i förordningen om bidrag till arbetshjälpmedel

Ett av förslagen är att det ska förtydligas att bidrag ska få lämnas för kostnaden för uppgraderingar av datorbaserade arbetshjälpmedel samt för utbildning för att kunna använda ett arbetshjälpmedel eller en anordning.

För att förenkla och effektivisera fordringshanteringen föreslås möjligheten att uppfylla återbetalningsskyldigheten genom att överlåta hjälpmedlet till Försäkringskassan tas bort. Om en försäkrad blir arbetsoförmögen eller om det finns andra liknande skäl, föreslås att bidraget ska betalas tillbaka endast om hjälpmedlet eller anordningen inte har använts för avsett ändamål.

– Dagens regler som är från tidigt 90\-tal behöver moderniseras. Personer i behov av arbetshjälpmedel, exempelvis på grund av syn\- eller hörselnedsättning, ska ges förutsättningar att delta i arbetslivet. Det är viktigt att vi har ett tydligt, effektivt och modernt regelverk för hanteringen av bidrag för arbetshjälpmedel. Jag ser fram emot att ta del av remissinstansernas synpunkter på förslagen, säger äldre\-och socialförsäkringsminister Anna Tenje.

Ändringarna föreslås träda i kraft den 1 juni 2024\.

Förslaget remitteras nu och synpunkter ska lämnas senast den 15 mars.
