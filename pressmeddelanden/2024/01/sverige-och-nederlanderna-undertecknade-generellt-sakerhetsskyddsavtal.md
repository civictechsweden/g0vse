# Sverige och Nederländerna undertecknade generellt säkerhetsskyddsavtal

Överenskommelsen är ett viktigt steg i ländernas möjligheter till fördjupat försvarssamarbete och syftar till att säkerställa att säkerhetsklassificerade uppgifter som länderna utbyter skyddas.

Försvarsminister Pål Jonson och Nederländernas ambassadör Bengt van Loosdrecht undertecknade överenskommelsen vid ett möte på Försvarsdepartementet.

– Vi tar ett fördjupande och viktigt steg i försvarssamarbetet med Nederländerna, säger försvarsminister Pål Jonson.
