# Anna Pettersson Westerberg ny generaldirektör för Pensionsmyndigheten

Anna Pettersson Westerberg har bred erfarenhet från områden som ekonomisk politik, socialförsäkring och pensioner från olika tjänster inom Regeringskansliet, myndigheter och privata aktörer, däribland Finansdepartementet, Socialdepartementet, Svensk Försäkring och Riksrevisionen. Sedan 2022 har hon varit statssekreterare hos Äldre- och socialförsäkringsministern.

Pensionsmyndigheten ansvarar bland annat för att administrera och betala ut den allmänna pensionen, samt informera om pensionssystemet till allmänheten.
