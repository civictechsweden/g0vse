# Behov av nationellt register över könscellsdonatorer ska undersökas

– Det är angeläget att vårdgivare har möjligheten att ha kontroll över i vilken omfattning enskilda donatorers spermier eller ägg används, säger sjukvårdsminister Acko Ankarberg Johansson.

Som huvudregel får en donator av spermier eller äggceller ge upphov till barn i högst sex familjer i Sverige, enligt Socialstyrelsens föreskrifter sedan 2019\. Mot bakgrund av detta och mot att det sedan 2019 är tillåtet för privata IVF\-kliniker att erbjuda IVF\-behandling med donerade könsceller, har behovet av ett nationellt register över könscellsdonatorer ökat.

Socialstyrelsen har föreslagit att en utredning om ett nationellt register över könscellsdonatorer bör tillsättas. I avvaktan på att en sådan utredning kan tillsättas får Socialstyrelsen, i regeringens reglingsbrev för 2024, i uppdrag att undersöka förutsättningarna för och behov av ett nationellt register över könscelldonatorer. Detta ska ligga till grund för ett kommande ställningstagande om ett nationellt register över könscellsdonatorer och en eventuell utredning om författningsstöd för ett sådant register.
