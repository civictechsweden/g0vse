# Statsministern tar emot Frankrikes president

Tisdagen den 30 januari håller statsminister Ulf Kristersson och president Emmanuel Macron överläggningar i Rosenbad. I samband med överläggningarna kommer statsministern och presidenten att underteckna ett partnerskap mellan Sverige och Frankrike. Statsministern och presidenten håller en gemensam pressträff kl. 14\.05, som direktsänds på regeringens webbplats. Pressträffen simultantolkas på svenska, franska och engelska.

Statsministern och presidenten beger sig därefter till Karlbergs slott för att delta i ett säkerhetspolitiskt rundabordssamtal, vid vilket även kungen deltar. På Karlbergs slott håller statsministern och President Emmanuel Macron ett varsitt längre anförande för kadetter och inbjudna gäster. Även kungen talar. Talen går att följa live på Försvarshögskolans webbplats.

Statsminister Ulf Kristersson deltar även vid en middag på slottet under tisdagskvällen samt vid en mottagning som presidentparet står värdar för i Lund på onsdag den 31 januari.

Övriga statsråd i regeringen som deltar i statsbesöket är energi\- och näringsminister Ebba Busch, utrikesminister Tobias Billström, skolminister Lotta Edholm, socialtjänstminister Camilla Waltersson Grönvall, försvarsminister Pål Jonson, bistånds\- och utrikeshandelsminister Johan Forssell, utbildningsminister Mats Persson samt kulturminister Parisa Liljestrand.

Ett mer detaljerat program för statsbesöket finns länkat till under "Genvägar".
