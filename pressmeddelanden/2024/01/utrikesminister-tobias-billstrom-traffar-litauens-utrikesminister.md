# Utrikesminister Tobias Billström träffar Litauens utrikesminister

– Sveriges och Litauens utrikes\- och säkerhetspolitiska samarbete fördjupas och stärks alltmer och mötet blir ett tillfälle att diskutera aktuella frågor och gemensamma utmaningar. Som ordförande för NB8 ser jag också fram emot att diskutera hur vi bäst utvecklar det nordisk\-baltiska samarbetet, säger utrikesminister Tobias Billström.

Mötet mellan utrikesministrarna kommer bland annat att handla om Rysslands fullskaliga anfallskrig mot Ukraina, stödet till Ukraina och Ukrainas EU\-närmande, liksom situationen i Belarus och aktuella Natofrågor.

Sverige är 2024 ordförande i de informella utrikes\- och säkerhetspolitiska samarbetsformaten mellan de nordiska länderna (N5\) respektive de nordiska och baltiska länderna (NB8\). De främsta prioriteringarna för ordförandeskapen är att stärka det utrikes\- och säkerhetspolitiska samarbetet i regionen, stå fast vid vårt regionala orubbliga stöd för Ukraina och säkra fortsatt globalt stöd till Ukraina.
