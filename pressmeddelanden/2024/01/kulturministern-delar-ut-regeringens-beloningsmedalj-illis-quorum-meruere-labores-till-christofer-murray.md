# Kulturministern delar ut regeringens belöningsmedalj Illis quorum meruere labores till Christofer Murray

Kulturministern delar ut medaljen i samband med Sveriges Radios symfoniorkesters trettondagskonsert i Berwaldhallen.

– Christofer Murrays trygga röst har sedan 1970\-talet varit en av de mest välkända i radio. Inte minst blev han uppskattad för att under imponerande fyra decennier ha förvaltat den stolta traditionen med sändningar runt nyårsaftonens tolvslag. Med stor närvaro, personlighet och den djupaste respekt för lyssnarna stod Christofer Murray för en värmande och hoppingivande stund i nyårsnatten. Som få andra kunde han både högtidligt och med värdighet förmedla hopp till oss lyssnare när vi gick över från ett år till ett annat, säger kulturminister Parisa Liljestrand.

Illis quorum meruere labores betyder ”Åt dem vars gärningar gör dem förtjänta av det”. Medaljen instiftades av Gustaf III 1785 och är en av Sveriges främsta utmärkelser. Den tilldelas personer som gjort framstående insatser för kulturella, vetenskapliga och andra allmännyttiga ändamål.

## Om pristagaren

Christofer Murray (f. 1946\) har en lång karriär bakom sig som radioproducent\- och presentatör, känd framför allt som värd för
Sveriges Radios nyårssändning under 40 år.
