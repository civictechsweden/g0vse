# Beslut om försvarsrelaterat stöd till Ukraina, Moldavien och Georgien om 60 miljoner kronor

Natos fond för Ukraina (Ukraine Comprehensive Assistance Package Fund) får 50 miljoner kronor som ska användas till redan beslutade projekt men som saknar finansiering, till exempel genom att upphandla försvarsmateriel, bränsle, medicinsk utrustning, minröjnings\- och annan militär träningsutrustning.

Till Natos stödfond för Moldavien (NATO Defence Capacity Building Trust Fund) ges 5 miljoner kronor. Pengarna ska användas för att bland annat köpa in utrustning, utbildning och stötta reformer.

Ytterligare 5 miljoner kronor doneras till Georgien inom ramen för  Natofonden Substantial NATO\-Georgia Package. Pengarna ska gå till projekt inom bland annat krishantering, cybersäkerhet, underrättelseutbyte samt säkra kommunikationskanaler och ingenjörsförbandkompetens.
