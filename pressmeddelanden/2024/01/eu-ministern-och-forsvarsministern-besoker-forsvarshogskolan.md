# EU-ministern och försvarsministern besöker Försvarshögskolan

Seminariet inleds med att statsråden håller var sitt anförande. Därefter hålls en modererad diskussion tillsammans med Försvarshögskolans rektor Robert Egnell och Sieps direktör Göran von Sydow. Diskussionen följs sedan av en frågestund med studenter.

– Sverige och Europa lever i en ny och farligare verklighet. Mot den bakgrunden behövs ett nära samarbete i EU, inte minst för att stötta Ukraina. Ukraina är idag hela Europas ödesfråga och vi måste fortsätta stötta Ukraina ekonomiskt, politiskt, militärt och humanitärt så länge det krävs, säger EU\-minister Jessika Roswall.

– Sverige ska tillhöra kärnan av EU:s gemensamma säkerhets\- och försvarspolitik. Detta innebär att vi ska vara mer proaktiva och verkligen dra nytta av de strukturer och möjligheter som finns på plats inom EU, säger försvarsminister Pål Jonson.

Media är välkomna att närvara vid besöket. Obligatorisk föranmälan till Niklas Forsström senast klockan 12\.00 fredag 12 januari, se presskontakt nedan. Ange namn, redaktion och om du är reporter eller fotograf. Skicka också med kopia på presslegitimation, inklusive personnummer.
