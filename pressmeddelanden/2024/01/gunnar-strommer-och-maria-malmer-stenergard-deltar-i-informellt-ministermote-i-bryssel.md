# Gunnar Strömmer och Maria Malmer Stenergard deltar i informellt ministermöte i Bryssel

Mötet inleds onsdag den 24 januari med ett besök till hamnen i Antwerpen för att bland annat diskutera narkotikainförsel till EU:s hamnar, i samband med att det belgiska ordförandeskapet lanserar European Ports Alliance. I samband med besöket finns tid för media.

Torsdagen den 25 januari ägnas åt inrikes frågor med diskussioner om bland annat narkotikahandelns påverkan på den organiserade brottsligheten. Det kommer även hållas diskussioner om migration och om alternativ till tillfälligt skydd enligt massflyktsdirektivet samt om artificiell intelligens och brottsbekämpning.

På fredagen den 26 januari står rättsliga frågor på dagordningen. Även här kommer ministrarna att fokusera på rättsliga aspekter av narkotikahandelns påverkan på den organiserade brottsligheten.
