# Mats Persson träffar Danmarks utbildnings- och forskningsminister i Lund

Under det bilaterala mötet kommer Mats Persson och Christina Egelund bland annat samtala om Sveriges kommande STEM-strategi och vilka lärdomar vi kan dra från Danmarks arbete inom detta område samt ländernas delade värdskap för forskningsanläggningen ESS i Lund.

Sveriges Förenade Studentkårer (SFS) har tillsammans med sin danska motsvarighet bjudit in ministrarna till ett seminarium om reformer för att förbättra kvaliteten på högre utbildning. Det svenska högskolesystemet har inte genomgått några omfattande reformer de senaste åren, medan Danmark nyligen har genomfört en rad reformer inom området. Vid seminariet kommer ministrarna bland annat att diskutera vad de danska reformerna har inneburit för utbildningskvaliteten, vilka reformer Sverige vill genomföra, högskolans finansiering samt studentrörelsens involvering i politiska beslutsprocesser.
