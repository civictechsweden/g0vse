# Utredning föreslår nya regler för att främja ny teknik på värdepappersmarknaden

I betänkandet föreslår utredningen bland annat:

* en ny lag som ska komplettera EU:s förordning om en pilotordning för marknads­infrastrukturer som baseras på teknik för distribuerade liggare (DLT-förordningen) i syfte att främja användning av ny teknik vid handel och avveckling av finansiella instrument,
* en möjlighet att avvakta med registreringsåtgärder i avstämningsregistren vid ett tekniskt fel och
* en möjlighet att avsluta ett avstämningskonto med okänd innehavare under vissa förutsättningar, till exempel att det krävs för att fullgöra förpliktelser enligt penningtvättslagen.

Förslagen kommer i ett nästa steg att skickas på remiss. Utredningen föreslår att lagändringarna ska träda i kraft den 1 januari 2025.
