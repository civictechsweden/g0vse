# Boverket ska utreda nationell klassificering av ärenden enligt plan- och bygglagen

– Regeringen arbetar för att korta ledtiderna i plan\- och byggprocesserna. En enhetlig tillämpning av PBL ger ökad kvalitet och effektivitet i ärendehanteringen, säger infrastruktur\- och bostadsminister Andreas Carlson.

Boverket får i uppdrag att ta fram en nationell klassificeringsstruktur för alla ärendetyper enligt PBL och utreda förutsättningar för ett nationellt system för hantering av dessa ärenden.

Regeringen bedömer att en nationell klassificeringsstruktur kan skapa en mer enhetlig och effektiv ärendehantering, vilket kan korta ledtiderna i plan\- och byggprocesserna och därigenom bidra till regeringens mål om ett ökat bostadsbyggande.

En enhetlig ärendehantering ger även förutsättningar för att skapa jämförbar statistik och ge samhällsaktörer bättre underlag till sina analyser och prognoser.

Uppdraget är ett led i digitaliseringen av samhällsbyggnadsprocessen.

Boverket ska delredovisa uppdraget senast den 31 oktober 2024 och slutredovisa senast den 30 september 2025\.
