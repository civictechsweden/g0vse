# Styrelserna vid universitet och högskolor får ett större ansvar för säkerhetsfrågor

Beslutet tydliggör ansvaret för styrelserna vid universitet och högskolor. Syftet är att ytterligare förstärka lärosätenas medvetenhet och strategiska diskussioner om säkerhetsfrågor. Ett lärosätes säkerhetsarbete är principiellt viktigt och har därför en plats på styrelsernas dagordning.

\- Det nya säkerhetsläget innebär att styrelserna för lärosätena behöver ta ett övergripande och strategiskt ansvar när det gäller viktigare frågor om verksamhetens säkerhet. Därför behöver styrelsernas ansvar förtydligas, säger utbildningsminister Mats Persson.

Tidigare i år fick nomineringspersonerna som föreslår externa ledamöter i styrelserna i uppdrag att även beakta att det ska finnas allmän kompetens i säkerhetsfrågor i styrelsen.

Lärosätena behöver ökad beredskap att hantera de risker som det nya säkerhetsläget medför och regeringen vidtar därför flera förebyggande åtgärder, bland annat genom dagens beslut.
