# Stärkt samhällsskydd mot allvarlig brottslighet

Utredningens huvudsakliga uppdrag har varit att lämna förslag som – särskilt vid allvarlig och upprepad brottslighet – ska öka samhällsskyddet, minska risken för återfall i brott och leda till ökad trygghet för brottsoffer.

– Regeringen lägger steg för steg om kriminalpolitiken. Det handlar om att skifta fokus från gärningsmannen till brottsoffers upprättelse och samhällets behov av skydd. Förslagen från utredningen är en viktig del i detta arbete. Nu ska vi skicka förslagen på remiss och därefter återkomma om vägen framåt. Det handlar i grunden om en enda sak: Att återupprätta tryggheten och friheten för vanliga hederliga medborgare, säger justitieminister Gunnar Strömmer.

Utredningen lämnar bland annat förslag om

* en ny tidsobestämd påföljd – säkerhetsstraff,
* skärpta regler för villkorlig frigivning,
* att återfall ska beaktas i fler fall vid straffmätningen,
* skärpta regler för misskötsamhet under skyddstillsyn, och
* kriminalisering av rymning.
