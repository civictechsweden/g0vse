# Nya åtgärder mot penningtvätt och kriminella nätverk

För att bekämpa kriminella inslag på finansmarknaden är det viktigt att banker och polisen får tillgång till information om betalningar som kan härröra från kriminell verksamhet. Sådan information kan bidra till att förebygga, förhindra och upptäcka penning­tvätt och annan relaterad brottslighet.

Enligt penningtvättslagen ska banker känna och övervaka sina kunder samt rapportera misstänkt penningtvätt till polisen. Nu föreslås att också clearingbolag, det vill säga företag som förmedlar betalningar mellan banker, ska vara skyldiga att över­vaka dessa betalningar, och lämna uppgifter om misstänkt transaktioner till banker och polisen.

– Alla finansiella företag ska motverka att det finansiella systemet kan missbrukas av kriminella. Clearingbolag har ett helikopterperspektiv som banker och polisen behöver för att lättare upptäcka penningtvätt och annan brottslig verksamhet. Det kan till exempel röra sig om medel som de kriminella tillskansat sig genom olika former av bedrägerier, säger finans­marknads­minister Niklas Wykman.

Lagändringarna – som har sin grund i ett önskemål från polisen – föreslås träda i kraft den 1 juli 2025\.
