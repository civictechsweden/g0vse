# Storbritanniens nya utrikesminister David Lammy i Sverige

– Storbritannien är en av Sveriges viktigaste partners. Jag är mycket glad att ha fått välkomna utrikesminister Lammy till Stockholm. Det tidiga besöket till Sverige understryker vår mycket nära relation och vikten som Storbritannien fäster vid norra Europa, säger utrikesminister Tobias Billström.

Vid mötet diskuterade ministrarna aktuella frågor i den nära bilaterala relationen, samarbetet inom säkerhets\- och försvarspolitiken, det stundande Natotoppmötet i Washington och stödet till Ukraina. Sverige och Storbritannien ingick 2023 ett bilateralt strategiskt partnerskap som omfattar bland annat säkerhets\- och försvarspolitik, handel, forskning och innovation, samt energi och klimat.

– Sverige och Storbritannien samarbetar nära bland annat i försvars\- och säkerhetspolitiken, både bilateralt och i Nato, och för att stödja Ukraina. Efter mitt samtal med utrikesminister Lammy är jag övertygad om att förutsättningarna att fortsätta fördjupa och utveckla samarbetet med Storbritannien är mycket goda, säger Tobias Billström.

David Lammy tillträdde som utrikesminister i Storbritannien fredag den 5 juli 2024\.
