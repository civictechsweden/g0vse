# Ytterligare tre svenska livsmedelsprodukter får skyddad EU-beteckning

– De skyddade beteckningarna främjar inte bara våra svenska jordbruks\- och livsmedelsprodukter av hög kvalitet utan bidrar också till att bevara produktion och arbetstillfällen på landsbygden och stärka svensk livsmedelsproduktion och besöksnäring i regionerna, säger landsbygdsminister Peter Kullgren.

Den skyddade beteckningen innebär att produkten måste tillverkas enligt vissa bestämmelser. För Vindelnrökt skinka innebär det att hela produktionsprocessen från saltning till rökning och bitning ska äga rum i det geografiska området Degerfors socken i landskapet Västerbotten enligt vissa traditionella metoder.

Lappländsk Fjällröding föds upp i vattendrag upp i vattendrag i Arjeplogs, Arvidsjaur, Lycksele, Vilhelmina och Åsele tingslag samt Malå socken i svenska Lappland. Hjälmargös ska fiskas i Hjälmaren, Sveriges fjärde största sjö, som delas mellan de tre landskapen Södermanland, Närke och Västmanland.

Den tydliga länken mellan produkterna och dess ursprung bidrar till att lyfta svenskt ursprung och kvalitet och därmed stärka svensk livsmedelsproduktion. För konsumenten innebär skyddad geografisk och ursprungsbeteckning en kvalitetsförsäkran. Det ger konsumenten trovärdig information om produktens mervärden och kvalitet.
