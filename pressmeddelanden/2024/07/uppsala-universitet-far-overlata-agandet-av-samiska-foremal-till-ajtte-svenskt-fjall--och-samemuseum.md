# Uppsala universitet får överlåta ägandet av samiska föremål till Ájtte Svenskt Fjäll- och Samemuseum

Sedan 90-talet har en samling med 84 samiska föremål från Uppsala universitet varit deponerad vid Ájtte Svenskt Fjäll- och Samemuseum. Uppsala universitet har begärt att få tillstånd att överlåta ägandet av föremålen till Ájtte, vilket nu har beviljats av regeringen.

Föremålen behövs varken för utbildning eller forskning och Ájtte är en berättigad mottagare. Den långvariga deponeringen av samlingen vid museet har varit känd under längre tid utan att några andra aktörer har gjort anspråk på hela eller delar av den. Samtliga kriterier för återlämnande är uppfyllda.
