# Regeringen kommenterar valet av Ursula von der Leyen till kommissionsordförande

– Ursula von der Leyen har med pragmatism och tydlighet lett kommissionen i fem år med både pandemin och Rysslands krig mot Ukraina. Hennes ledarskap bidrar till stabilitet i en osäker tid. Jag fram emot att fortsätta det samarbetet – för stödet till Ukraina, för ökad konkurrenskraft och för den gröna omställningen, säger statsminister Ulf Kristersson.

– Godkännandet är ett stort steg mot att få en ny kommission på plats. Med Ursula von der Leyen får EU en handlingskraftig, erfaren och kompetent kommissionsordförande som kommer att leda arbetet för ett fritt och säkert Europa, säger EU-minister Jessika Roswall.

Nästa steg i processen är att EU:s ministerråd och den valda kommissionsordföranden tillsammans fastställer en lista på kommissionärer. Därefter frågas kandidaterna ut i Europaparlamentet, som sedan röstar om att godkänna kommissionen som helhet.
