# 10 svenska infrastrukturprojekt beviljas EU-stöd

– De beviljade medlen för de svenska projekten bidrar till att förbättra Sveriges transportinfrastruktur. Behoven är stora och regeringen arbetar aktivt med att öka medfinansieringen från EU, säger infrastruktur\- och bostadsminister Andreas Carlson.

Medel från CEF går till utbyggnaden av det transeuropeiska transportnätet (TEN\-T) inom hela EU för att bidra till att bygga ett hållbart och trafikslagsövergripande europeiskt transportsystem. De tio svenska infrastrukturprojekten som föreslås beviljas medel avser bland annat utveckling av IT\- och trafikledningssystem inom sjöfarten, luftfarten och järnvägssektorn samt utveckling av en hamn och en godsterminal. Projekten är:

* C\-Roads Extended / C\-Roads EU C\-ITS Platform
* eFTI4ALL
* Strategic Development of Transhipment Point in the Port of Halmstad in Sweden
* EU.OPS.Network – Shore\-side electricity supply for container ships in Core Network Ports of the North and Baltic Sea
* Smart European Maritime Space (SEMAS)
* CP1 Deployment – Synchronised Modernisation of ATM (part 2\)
* Green CNS
* Predictable, Environmentally friendly and Advanced Curved Operations with Climate as Keyword (PEACOCK)
* Sustainable Multimodal and Resourceful Transport for Cargo
* ERTMS Onboard

Regeringen tillstyrkte den 18 januari 2024 att de aktuella projekten fick ansöka om medfinansiering. Därefter utvärderade EU\-kommissionen alla ansökningar, och presenterade sedan ett förslag om vilka projekt som ska beviljas medfinansiering. Den 16 juli 2024 röstade medlemsstaterna i transportkommittén för Fonden för ett sammanlänkat Europa (CEF) om förslaget och beslutade att bevilja projekten medfinansiering. Totalt föreslås 134 projekt i hela EU erhålla medfinansiering i denna utlysningsomgång.
