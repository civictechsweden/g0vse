# Regeringen fasar ut det bilaterala utvecklingsbiståndet med Irak

– Sverige har bidragit med både humanitärt stöd och utvecklingsbistånd till Irak under många år. Förutsättningarna har förändrats och Irak är ett medelinkomstland med goda resurser att sörja för sin egen befolkning. Vi ser istället en möjlighet att bredda vår relation med Irak med samarbeten inom bland annat handel, miljö och klimat samt migration, säger Johan Forssell, bistånds- och utrikeshandelsminister.

– Sverige och andra delar av världen står inför stora och stadigt ökande finansieringsbehov. Detta är således ett steg i ledet att säkerställa att svenska skattemedel går till de mest prioriterade ändamålen, och vi tror att åtgärder likt dessa stärker Sveriges möjligheter att fokusera våra insatser och resurser dit de gör som störst nytta, säger Aron Emilsson, utrikespolitisk talesperson för Sverigedemokraterna.

Regeringen uppdrar åt Sida att föra över verksamhet inom migration och återvändande samt miljö och klimat till andra strategier i den mån det är möjligt och lämpligt.

Regeringen avser fortsätta samarbetet med Irak i skärningspunkten mellan bistånd och handelsfrämjande, exempelvis för att främja en grön omställning
