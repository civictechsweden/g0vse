# Ökade bristsituationer på läkemedel: regeringen förkortar uppdragstid

– När det finns risk för att patienter blir utan behandling kan det finnas behov av att kunna vidta fler åtgärder än de som är möjliga i dag. En sådan åtgärd skulle kunna vara att tillfälligt begränsa förskrivning och expediering av vissa läkemedel. Det är detta vi vill att utredaren ska se över snarast, säger sjukvårdsminister Acko Ankarberg Johansson.

I Utredningen om en översyn av vissa frågor om dokumentation, begränsningar och tillsyn avseende läkemedelsförskrivningar (S 2024:07\) ska utredaren bland annat analysera och ta ställning till om rätten att förskriva och expediera vissa läkemedel tillfälligt bör kunna begränsas samt lämna nödvändiga författningsförslag. I analysen ska hänsyn tas till Socialstyrelsens rekommendationer om att patienter bör säkerställa tillräcklig tillgång till sina läkemedel i hemmet utifrån ett beredskapsperspektiv.
