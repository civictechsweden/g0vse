# Långsiktig satsning på biogas

– De senaste åren har visat hur sårbara vi är för höga energipriser. Genom att vi nu stärker den lokala produktionen av energi så minskar vi sårbarheten för höga energipriser. Dessutom så minskar utsläppen i och med detta stöd, säger energi\- och näringsminister Ebba Busch.

– Den här satsningen gör att fler bönder kan producera biogas vilket är viktigt för omställningen, beredskapen och lantbrukets lönsamhet, säger landsbygdsminister Peter Kullgren.

För 2025 förstärks anslaget för biogasstöd med 100 miljoner. För 2026 och 2027 beräknas anslaget öka med 150 respektive 400 miljoner kronor.

Budgeten för biogasstöd fördelas till tre produktionsstöd – stöd till biogas från gödsel, uppgradering av gas och förvätskning. Den pågående utbyggnaden av biogasproduktionen drivs till stor del av ökad biogasframställning från gödsel vilket utöver en biobaserad och fossilfri råvara även ger minskade metangasutsläpp från djurproduktionen. Det stärker även vår energiberedskap och minskar vår sårbarhet mot höga energipriser.

Förslagen bygger på en överenskommelse mellan regeringen och Sverigedemokraterna.
