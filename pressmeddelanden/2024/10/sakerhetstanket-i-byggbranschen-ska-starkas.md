# Säkerhetstänket i byggbranschen ska stärkas

Byggbranschen är den bransch som har flest olycksfall med dödlig utgång. Regeringen vill med detta uppdrag ta fram och sprida kunskap för att främja en hållbar säkerhetskultur och ett hållbart säkerhetsbeteende på arbetsplatserna. Myndigheten för arbetsmiljökunskap ska i samverkan med andra relevanta aktörer ta fram data som kan ligga till grund för analyser av arbetsmiljön på byggarbetsplatser.

– Ingen ska dö eller skadas på en arbetsplats i Sverige. Inget annat än en nollvision kan gälla för dödsfall till följd av arbete. Idag saknas det tillräcklig kunskap om vad som påverkar säkerhet och arbetsmiljö, och det vill vi ändra på, säger jämställdhets\- och arbetslivsminister Paulina Brandberg.

Myndigheten för arbetsmiljökunskap ska lämna en skriftlig redovisning av uppdraget den 31 december 2025\.
