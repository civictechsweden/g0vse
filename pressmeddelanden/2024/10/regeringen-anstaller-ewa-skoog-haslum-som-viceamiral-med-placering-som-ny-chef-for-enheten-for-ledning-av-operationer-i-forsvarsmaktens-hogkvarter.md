# Regeringen anställer Ewa Skoog Haslum som viceamiral med placering som ny chef för enheten för ledning av operationer i Försvarsmaktens högkvarter

– Ewa Skoog Haslum är en mycket meriterad blivande chef för enheten för ledning av operationer i Försvarsmaktens högkvarter säger försvarsminister Pål Jonson.

Regeringen har även beslutat att Ewa Skoog Haslum från och med den 15 november tills vidare, dock längst till och med den 31 oktober 2030, ska vara placerad som chef för enheten för ledning av operationer i Försvarsmaktens högkvarter.

Konteramiral Ewa Skoog Haslum är sedan 2020 marinchef och innan dess var hon vicerektor vid Försvarshögskolan. Ewa Skoog Haslum har även varit chef för Fjärde sjöstridsflottiljen på Berga.
