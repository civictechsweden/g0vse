# Sjukvårdsministern besöker Gävle och Region Gävleborg

Sjukvårdsminister Acko Ankarberg Johansson kommer under sin resa till Gävle att besöka Gävle sjukhus och operationsmottagningen Centraloperation Gävle för att ta del av verksamheten. Ministern kommer också att besöka Vårdvägvisare som arbetar med information och vägledning till patienter, anhöriga och hälso- och sjukvårdens verksamheter i hela Region Gävleborg.

Under eftermiddagen kommer sjukvårdsministern att träffa regionledningen för att diskutera aktuella politiska frågor samt ta del av arbetet med omställningen till god och nära vård.

Det finns tid för media. För mer information och intervjuförfrågningar, kontakta pressekreterare Joel Apelthun.

Under mandatperioden kommer sjukvårdsministern att besöka alla regioner för att föra en dialog om hälso- och sjukvården i regionen och besöka dess verksamheter. Detta är det elfte regionbesöket som sjukvårdsministern genomför.
