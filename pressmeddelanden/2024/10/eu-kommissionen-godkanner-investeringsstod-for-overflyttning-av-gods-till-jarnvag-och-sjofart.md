# EU-kommissionen godkänner investeringsstöd för överflyttning av gods till järnväg och sjöfart

– Godstransportsystemets effektivitet behöver öka och transportsektorns klimatpåverkan minska. Investeringsstödet gör det lättare att räkna hem investeringar för att exempelvis öka kapaciteten och effektivisera omlastningen vid hamnar och terminaler där gods flyttas mellan trafikslag, säger infrastruktur- och bostadsminister Andreas Carlson.

Berättigade att söka investeringsstödet är järnvägsföretag och företag som utför del av intermodal transport, till exempel hamnoperatörer, logistikföretag och speditörer.

Trafikverket ansvarar för att hantera investeringsstödet. Investeringsstödet kan som längst utbetalas till och med 31 december 2025.
