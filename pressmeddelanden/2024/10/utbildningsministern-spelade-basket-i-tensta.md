# Utbildningsministern spelade basket i Tensta

Vision Generation Boll IF får särskilt ekonomiskt stöd via Idrottsklivet som är en satsning inom Riksidrottsförbundet, och möjliggörs genom medel från regeringen.

– Som gammal idrottstränare var det roligt att få vara med och spela basket med ungdomarna i dag. Idrottsklivet är ett bra exempel på hur vi kan skapa meningsfull fritid för barn och unga i områden där det behövs som allra mest, säger utbildningsminister Johan Pehrson.
