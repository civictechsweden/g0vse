# Sverige återfår sin skattebefrielse för biogas

Beslutet kommer efter en utdragen process där kommissionen, efter ett domstolsbeslut, har genomfört en fördjupad granskning av Sveriges skattebefrielser. Regeringen har från start verkat för att skattebefrielsen ska godkännas så snart som möjligt.

Nu är granskningen slutförd och kommissionen har kommit fram till att återigen godkänna skattebefrielserna.

– Det här är ett välkommet besked för alla Sveriges producenter och användare av biogas. Efter påtryckningar från regeringen inledde kommissionen äntligen till slut sin granskning och jag är glad att den äntligen är i mål, säger finansminister Elisabeth Svantesson.

Så snart beslutet blir tillgängligt kommer regeringen och Skatteverket att analysera villkoren i beslutet. Därefter kommer Skatteverket att informera om hur retroaktiva och framtida skattebefrielser kan betalas ut till de svenska företagen.
