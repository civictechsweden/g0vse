# Svensk-finskt vätgasprojekt får söka EU-medel

– Sverige ska bli grönare och rikare. Fossilfri vätgas bedöms i Sverige vara den bästa lösningen för utfasning av fossila bränslen i flera industrisektorer. Regeringens beslut är ett steg på vägen med gemensamma insatser som ger ännu bättre förutsättningar för industrins gröna omställning i Sverige, säger energi- och näringsminister Ebba Busch.

Projektet utvecklas av det svenska energibolaget Nordion Energi och Gasgrid Finland och har sedan tidigare utsetts som ett projekt av gemensamt europeiskt intresse. Totalt omfattar utlysningen inom CEF Energi 850 miljoner euro. EU kan medfinansiera projekt upp till 50 procent för förstudier eller anläggningsarbeten. Totalt kan 65 vätgasprojekt inom EU ansöka om medfinansiering i denna utlysning.

Om projektet realiseras kan Nordic Hydrogen Route bidra till att genomföra industriomställningen i Norrland och komplettera elsystemet.

Regeringen har tidigare gett Affärsverket svenska kraftnät i uppdrag att föreslå hur el- och vätgasinfrastruktur kan samplaneras i norra Sverige.  Svenska kraftnät ska redovisa uppdraget senast den 16 augusti 2025.
