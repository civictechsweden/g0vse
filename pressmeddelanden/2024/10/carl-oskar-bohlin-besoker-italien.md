# Carl-Oskar Bohlin besöker Italien

Under besöket kommer statsrådet Bohlin bland annat att ha en bilateral med Nello Musumeci, Italiens minister för civilskydd och havsfrågor. Fokus för mötet är Sveriges arbete med civilt försvar samt aktuella frågor inom EU och Nato kopplat till beredskap, samt behovet av att fortsätta stödja Ukraina genom EU:s civilskyddsmekanism.

Carl\-Oskar Bohlin kommer även att få en god inblick i Italiens arbete med krisberedskap och räddningstjänst genom besök på det italienska utrikesministeriets krisberedskapsenhet samt det operativa högkvarteret för Italiens räddningstjänst.

Besöket omfattar även ett möte med generaldirektören för Italiens myndighet för cybersäkerhet där bland annat arbetet med de båda ländernas respektive cyberhetscenter står i fokus.

Avslutningsvis håller statsrådet Bohlin en föreläsning om det svenska totalförsvarskonceptet på Nato Defense College.
