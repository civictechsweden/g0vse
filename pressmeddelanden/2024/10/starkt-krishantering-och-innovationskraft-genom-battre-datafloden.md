# Stärkt krishantering och innovationskraft genom bättre dataflöden

– Data, det nya guldet, är själva bränslet för AI-utvecklingen och för framväxten av ny teknik i stort. Den här förordningen är viktig för att främja en mer rättvis och säker dataekonomi i Europa. Genom bättre hantering av dataflöden mellan företag och myndigheter kan vi stärka såväl Sveriges som EU:s krishanteringsförmåga och innovationskraft, säger civilminister Erik Slottner.

Syftet med det beslutade kommittédirektivet är bl.a. att utreda behovet av smidiga lösningar för datadelning mellan myndigheter och företag när krisen kommer, vilket stöd företag behöver för en enkel tillämpning av förordningen samt kompletterande regelverk för sanktioner och tvistlösning. Detta syftar till att svenska företag får större tillgång till IoT-data (”Internet of Things") som i sin tur främjar innovation.

Utredningen ska föra dialog med regeringens implementeringsråd, som inrättades för att undvika överimplementering av EU-lagstiftning.

Dataförordningen är en del av EU:s strategi för att stärka dataekonomin i Europa och ska börja tillämpas den 12 september 2025.
