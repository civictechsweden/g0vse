# Regeringen stärker Sveriges Riksidrottsförbunds arbete inför införandet av fritidskortet

De beviljade medlen ska fördelas till specialidrottsförbund för investeringar i material och utrustning som krävs för verksamhet riktad mot barn och unga med funktionsnedsättning samt för föreningarnas arbete med den så kallade rörelsesatsningen.

– Utrustning till barn och unga med funktionsnedsättning är viktigt eftersom det möjliggör att fler får tillgång till en aktiv och meningsfull fritid i gemenskap med andra. Vi behöver sänka trösklarna in i idrotten och vi vet att tillgång till utrustning är en viktig faktor för att fler ska kunna delta, säger socialminister Jakob Forssmed.

Rörelsesatsningen sker i samverkan med skolan, med särskilt fokus på att nå barn och unga som i dag står längst ifrån idrotten.

Bidraget syftar till att förstärka och utöka de insatser som Sveriges Riksidrottsförbund tidigare beviljades bidrag för den 18 april 2024 (S2023/02773\).
