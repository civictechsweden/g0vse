# Regeringen hedrade offren på årsdagen för attacken mot Israel

Statsminister Ulf Kristersson höll ett tal under ceremonin. Han talade bland annat om att hedra minnet av de som mördades den 7 oktober, vikten av ett omedelbart och villkorslöst frigivande av gisslan och att hela det svenska samhället fortsätter arbetet mot antisemitism.

Talade gjorde även Aron Verständig, ordförande för Judiska Centralrådet och Ziv Nevo Kulman, Israels ambassadör i Sverige.

Från regeringen deltog också energi\- och näringsminister Ebba Busch, utrikesminister Maria Malmer Stenergard, migrationsminister Johan Forssell, jämställdhets\- och arbetslivsminister Paulina Brandberg och ministern för civilt försvar Carl Oskar Bohlin.

Ceremonin arrangerades av Judiska Församlingen i Stockholm och Israels ambassad i Sverige.
