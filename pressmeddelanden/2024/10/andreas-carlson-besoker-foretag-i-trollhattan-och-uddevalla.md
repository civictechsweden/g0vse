# Andreas Carlson besöker företag i Trollhättan och Uddevalla

Besöksdagen genomförs tillsammans med landshövding i Västra Götalands län Sten Tolgfors och inleds på Göteborg Stallbacka Airport.

Deltagarna besöker sedan GKN Aerospace i Trollhättan där Andreas Carlson inviger en ny anläggning för additiv tillverkning. Den nya tekniken innebär att GKN Aerospace kommer att bygga upp flygplanskomponenter bit för bit med lager av metalltråd eller pulver, i stället för att använda den traditionella tekniken att fräsa ut komponenterna ur ett metallblock.

Ministern och landshövdingen besöker sedan även Uddevalla hamn och företaget Benders Sverige AB som bland annat tillverkar byggprodukter och byggsystem.
