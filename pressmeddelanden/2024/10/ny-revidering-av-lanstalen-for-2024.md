# Ny revidering av länstalen för 2024

Med anledning av kriget i Ukraina aktiverades EU:s massflyktsdirektiv i mars 2022, vilket ger ukrainare rätt till tillfälligt skydd runt om i EU. Till följd av att många personer med tillfälligt skydd som folkbokförs under 2024 kan omfattas av bosättningslagen gjorde regeringen i juni en revidering av tidigare beslut om antalet nyanlända som ska omfattas av anvisningar till kommuner och fördelningen på länsnivå (länstal). Då höjdes siffran från 2 800 till 18 800.

 Det har framkommit att nuvarande länstal behöver höjas ytterligare för att täcka behovet av anvisningar för personer med tillfälligt skydd. Därför gör regeringen nu ytterligare en revidering av länstalen, till 21 700 personer för 2024. Regeringen fastslår samtidigt en ny fördelning mellan länen.

Regeringens beslut överensstämmer med förslaget från Migrationsverket den 1 oktober 2024.
