# Statsbesök till Singapore

Regeringen kommer att representeras av statsråd och statssekreterare. Ett 50-tal svenska företag, myndigheter, lärosäten och andra organisationer kommer att ingå i den näringslivsdelegation som Business Sweden arrangerar på uppdrag av Utrikesdepartementet.

Syftet med statsbesöket är att befästa och utveckla den goda relationen mellan Sverige och Singapore och stärka de ekonomiska och politiska förbindelserna, med fokus på handel, innovation, investeringar och grön omställning.

Singapore är rankat som en av världens mest öppna och affärsvänliga ekonomier. Det gynnsamma geografiska läget har utvecklat landet till ett globalt nav för internationell handel och transporter. Singapore är också ett ledande finansiellt centrum. Sverige och Singapore har utmärkta politiska relationer och samsyn råder om vikten av en regelbaserad världsordning och frihandel. Det finns fler än 300 svenska företag etablerade i Singapore och handelsutbytet är omfattande. Besöket ger möjlighet att ytterligare stärka näringslivs- och forskningssamarbeten inom flera områden liksom att utveckla den säkerhetspolitiska dialogen.

Det är första gången ett statsbesök äger rum mellan Sverige och Singapore. Kungen har dock genomfört andra officiella besök till Singapore, 1982 och 1991. Besöksutbytet på ministernivå mellan länderna är också betydande.

Mer information om deltagare och program publiceras närmare besöket.

## Till redaktionen

Svenska medierepresentanter intresserade av att bevaka besöket på plats är välkomna att kontakta Boel Lindbergh via e-post, se kontaktuppgifter nedan.
