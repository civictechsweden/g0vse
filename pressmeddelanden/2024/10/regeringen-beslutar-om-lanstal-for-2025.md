# Regeringen beslutar om länstal för 2025

Regeringen ska inför varje kalenderår besluta om antalet nyanlända som ska omfattas av anvisningar till kommuner enligt bosättningslagen under året, och fördelningen på länsnivå. Beslutet innebär att totalt 5 600 nyanlända, varav ca 3 500 personer med tillfälligt skydd enligt massflyktsdirektivet,  ska omfattas av anvisningar till kommuner under 2025\. Vidare görs en fördelning av antalet nyanlända på länsnivå (länstal). Ändringarna träder i kraft den 1 januari 2025\. Beslut om fördelningen på kommunnivå (kommuntal) fattas av respektive länsstyrelse.

Förslaget överensstämmer med det förslag som Migrationsverket har tagitfram enligt uppdrag i sitt regleringsbrev. Migrationsverkets förslag har tagits fram efter inhämtande och beaktande av synpunkter från Arbetsförmedlingen, länsstyrelserna och Sveriges Kommuner och Regioner.
