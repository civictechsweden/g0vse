# Socialtjänstminister Camilla Waltersson Grönvall reser till Göteborg och Kungälv

Tillsammans med Veronica Magnusson, förbundsordförande för fackförbundet Vision, deltar hon på Socialarbetardagen där de båda inledningstalar. Tillsammans gör de även arbetsplatsbesök hos socialtjänsten Nordost, Göteborgs stad. Där kommer ministern att tillsammans med chefer, anställda och fackliga företrädare ha en dialog om bland annat den pågående LVU-kampanjen. Därefter besöks ett HVB-hem för barn och familjer. På HVB-hemmet kommer samtal hållas med VD, enhetschefer, medarbetare och fackliga företrädare om aktuella frågor.
