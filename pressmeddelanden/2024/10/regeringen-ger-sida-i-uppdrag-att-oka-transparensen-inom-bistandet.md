# Regeringen ger Sida i uppdrag att öka transparensen inom biståndet

– Att öka transparensen i biståndet är av högsta prioritet för regeringen. Alla medborgare ska ha tillgång till lättöverskådlig information om svensk biståndsverksamhet, och känna sig trygga i att deras skattemedel går till biståndsinsatser som gör skillnad. Genom det uppdrag som regeringen beslutat om förväntar vi oss konkreta förbättringar av informationstjänsten Openaid och en skyndsam ökning av transparensen i Sidas biståndsverksamhet, säger bistånds\- och utrikeshandelsminister Benjamin Dousa.

Detta är ett led i regeringens arbete för att reformera biståndet. Uppdraget innebär bland annat att Sida ska:

* Utveckla den digitala informationsplattformen Openaid för att öka användarvänligheten och sökbarheten samt ntegrera Sidas databas för stöd till det civila samhället i Openaid eller motsvarande, för att skapa en heltäckande bild av vad biståndet går till,
* göra en översyn av hur transparensen i ansökningsförfarandet av biståndsmedel kan öka för civilsamhällsorganisationer,
* redogöra för hur myndigheten ytterligare kan stärka sitt arbete med att förebygga och följa upp korruptionsfall och jävssituationer, och
* säkerställa, i enlighet med tidigare svenskt åtagande, att relevant data och dokument rapporteras till International Aid Transparancy Initiative (IATI) samt systematiskt och ansvarsfullt verka för att biståndsmottagare i alla led ska publicera information enligt internationell IATI\-standard.

Uppdraget ska redovisas till Regeringskansliet senast den 31 december 2024\.
