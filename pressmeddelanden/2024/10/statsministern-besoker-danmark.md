# Statsministern besöker Danmark

Danmark har sedan ett antal år tillbaka ett system där barn i utsatta områden deltar i ett särskilt inlärningsprogram i förskolan, obligatoriskt 25 timmar per vecka. Syftet är att barnen ska kunna utveckla sina språkkunskaper i danska och sin allmänna kunskapsinlärning.

Inom kort tillsätter regeringen en utredning som ska föreslå ett liknande system med obligatorisk språkförskola i Sverige för de barn som behöver det. Åtgärden är ett led i regeringens omläggning av integrationspolitiken. Förskolan pekas också ut som en viktig aktör i regeringens nationella strategi för att stärka det brottsförebyggande arbetet.

Kontakta pressekreterare Hanna Strömberg för mer information och intervjuförfrågningar. Obligatorisk föranmälan senast tisdag den 29 oktober klockan 18.30. Deltagande sker i mån av plats.
