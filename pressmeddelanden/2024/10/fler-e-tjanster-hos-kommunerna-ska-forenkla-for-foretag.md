# Fler e-tjänster hos kommunerna ska förenkla för företag

– I Sverige ska det vara enkelt att driva och utveckla företag. Kommuner hanterar många anmälningar och ansökningar från företag och spelar därför en viktig roll. Det här uppdraget ska förenkla för företag genom att skapa likformade arbetssätt hos kommunerna och möjlighet att inkomma med ansökningar digitalt. Företag och entreprenörer kan då få mer tid att fokusera på sina kärnverksamheter, säger energi\- och näringsminister Ebba Busch.

Företag kan behöva anmäla olika typer av verksamheter eller ansöka om olika typer av tillstånd hos kommunen när de ska starta eller utveckla sina verksamheter. Syftet med uppdraget är att skapa stöd för kommuner att enklare och snabbare kunna införa digitala lösningar för olika typer av anmälan och ansökan om tillstånd. Uppdraget syftar också till att skapa mer likformade arbetssätt nationellt och en ökad transparens och tydlighet för både handläggare och företagare.

Genom tydlig vägledning för både handläggare och företag samt standardiserade e\-tjänster som möjliggör att företag kan lämna uppgifter digitalt förenklas företagens kontakter med kommunerna. Detta skapar också mer likformade arbetssätt nationellt. På så sätt kan företag fokusera mer på sina kärnverksamheter och få en minskad administrativ börda.

Uppdraget ska slutredovisas i december år 2026 och ingår i de förenklingsåtgärder som regeringen aviserade i budgetpropositionen för 2024\.
