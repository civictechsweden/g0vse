# Försvarsmakten tilldelas en rymdmiljard för att utöka rymdförmågorna

– Sverige har unika möjligheter och förmågor med vårt geostrategiska läge, vår kunskapsbas och rymdinfrastruktur. Genom denna satsning stärker vi vår roll som en framstående rymdnation säger försvarsminister Pål Jonson.

Rymdhoten är flera och växande. Det handlar bland annat om statliga och icke\-statliga aktörer som riktar hot mot svensk och allierad rymdinfrastruktur, rymdskrot och risker att militära operationer i större utsträckning flyttar ut i rymden. Försvarsmakten behöver därför kunna möta nya dimensionerade säkerhetshot mot Sverige.

Regeringen har därför bemyndigat Försvarsmakten att anskaffa basplatta rymd för ca en miljard under åren 2024–2032\. Det möjliggör för Försvarsmakten att öka sin rymdportfölj inom olika områden, som rymdbaserad spaning och övervakning, egen uppskjutningsförmåga och militär rymdlägesbild.

Detta beslut bidrar även till att utveckla Natos rymdpolitik och stärker alliansens kollektiva rymdförmåga.

Uppskjutningen av militära satelliter kommer att påbörjas under slutet av 2020\-talet och pågå i flera faser. Rymdmiljarden kommer att möjliggöra en responsiv uppskjutningsförmåga vilket innebär att Försvarsmakten snabbt ska kunna skjuta upp nya satelliter för att kunna ersätta skadade satelliter i omloppsbana.

Beslutet är i enlighet med Sveriges försvars\- och säkerhetsstrategi för rymden som regeringen antog den 4 juli.
