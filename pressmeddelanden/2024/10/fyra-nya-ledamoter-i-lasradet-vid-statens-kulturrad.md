# Fyra nya ledamöter i läsrådet vid Statens kulturråd

– Vi fortsätter förnyelsen av läsrådet genom att förordna ledamöter som kommer in med relevanta erfarenheter, nya perspektiv och stor kunskap inom området. De kommer att kunna bidra till Kulturrådets viktiga uppgift att sätta fokus på läsfrämjande insatser för barn och unga och sprida det läsfrämjande arbete som sker runt om i landet, säger kulturminister Parisa Liljestrand.

Enligt Kulturrådets nya instruktion som trädde i kraft 1 september 2024 ska läsrådet vara en drivande och samordnande aktör inom det offentligt finansierade läsfrämjande arbetet i Sverige. Rådet ska samla olika aktörer inom kultur, skola, myndigheter, civilsamhälle, folkbildning, bokhandel, förlag och andra delar av näringslivet. Det ska även ansvara för att samla in och sprida kunskap, att följa relevant forskning och att identifiera utvecklingsbehov inom det läsfrämjande arbetet. Läsrådet består av högst nio ledamöter exklusive ordförande som är myndighetschefen.

Regeringen återkommer gällande ytterligare ledamöter.

## Ledamöter i Kulturrådets läsråd från och med den 1 november 2024

* Kajsa Ravin, generaldirektör Kulturrådet (självskriven ordförande enligt instruktion)
* Tommy Bildström, bibliotekschef.
* Ulrika Caperius, förläggare
* Anneli Glamsare, läsfrämjare
* Torbjörn Hanö, rektor
* Eric Haraldsson, skolbibliotekarie
* Christina Olin Scheller, professor
