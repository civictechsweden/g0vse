# Utbildningsministern besöker Skövde

Utbildningsministern inleder dagen med att besöka elever på elprogrammet och bygg\- och anläggningsprogrammet.

– Det känns roligt och viktigt att få träffa elever på yrkesprogram. Det är viktigt att det finns flera vägar att ta när det kommer till gymnasieval, för att så många som möjligt ska kunna nå sina mål, säger utbildningsminister Johan Pehrson.

Under besöket kommer utbildningsministern även att samtala med bland annat resurslärare, speciallärare och skolledningen om stöd till eleverna.

I samband med besöket finns tid avsatt för media. För intervjuförfrågningar och mer information, kontakta pressekreterare.
