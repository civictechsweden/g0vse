# Jämställdhetsministern bjuder in till möte om myndigheternas resultat inom jämställdhetsområdet

- Även om vi har kommit långt i arbetet för jämställdhet i Sverige måste arbetet fortsätta med full kraft. Alla kvinnor och män, flickor och pojkar, ska ha samma makt att forma samhället och sina egna liv. Våra insatser för att nå ännu bättre resultat inom jämställdhetsområdet behöver hela tiden utvecklas och därför är det viktigt att vi möts och diskuterar hur arbetet går, säger Paulina Brandberg.

Vid mötet kommer myndigheternas resultat inom jämställdhetsområdet och aktuella frågeställningar kopplade till jämställdhet att tas upp. Några sådana frågeställningar är den organiserade brottsligheten och mäns våld mot kvinnor, jämställdhet och totalförsvar, jämställd utbildning och jämställd hälsa.
