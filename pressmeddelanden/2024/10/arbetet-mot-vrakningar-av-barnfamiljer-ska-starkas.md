# Arbetet mot vräkningar av barnfamiljer ska stärkas

– När barnfamiljer vräks äventyras barnens hälsa, trygghet och skolgång. Nu tar regeringen steg för att minska vräkningar av barnfamiljer, där ett första är att utreda anledningarna till problemet och åtgärderna som vi kan vidta vidare. Vi måste ta krafttag för att se till att inget barn i Sverige ska behöva stå utan ett tryggt hem, säger socialtjänstminister Camilla Waltersson Grönvall.

Socialstyrelsen ska inom uppdraget undersöka hur olika kommuner arbetar för att förebygga vräkningar och redogöra för vilka åtgärder som vidtas efter en genomförd vräkning. De ska också lämna förslag på åtgärder för att minska antalet vräkningar av barnfamiljer. Uppdraget att kartlägga och analysera varför antalet vräkningar av barnfamiljer ökat under senare år sker parallellt och i samordning med den nationella strategin för att förebygga och motverka hemlöshet (S2022/03255).

Socialstyrelsen ska senast den 31 maj 2027 lämna en slutredovisning av uppdraget till Regeringskansliet (Socialdepartementet).
