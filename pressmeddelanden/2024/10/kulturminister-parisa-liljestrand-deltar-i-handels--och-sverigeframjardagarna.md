# Kulturminister Parisa Liljestrand deltar i Handels- och Sverigefrämjardagarna

–Sverige har ett enormt rikt kulturliv. Genom att svenska kulturskapare upparbetar internationella kontakter skapas bättre förutsättningar för fler svenska aktörer och varumärken att synas och verka utomlands. I förlängningen ger det möjligheter att nå större marknader och skapa nya arbetstillfällen vilket vi fokuserar på i regeringens strategi för kulturella och kreativa branscher, säger kulturminister Parisa Liljestrand.

Handels- och Sverigefrämjardagarna är ett återkommande arrangemang som organiseras av Utrikesdepartementet tillsammans med Kulturdepartementet, Svenska institutet och Business Sweden. Målgruppen är medarbetare vid svenska utlandsmyndigheter som arbetar med främjande, däribland de utsända kulturråden.
