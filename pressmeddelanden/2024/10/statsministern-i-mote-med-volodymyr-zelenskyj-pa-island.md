# Statsministern i möte med Volodymyr Zelenskyj på Island

Under måndagskvällen hålls en gemensam presskonferens med de nordiska statsministrarna och President Zelenskyj med start kl. 19.30 svensk tid. Presskonferensen direktsänds och går att följa via länken under genvägar.

Statsministern och presidenten kommer bland annat prata om Sveriges fortsatta stöd till Ukraina. Sedan Ryssland inledde sin fullskaliga invasion av Ukraina har Sverige bidragit med motsvarande cirka 57,4 miljarder kronor till olika insatser för att stötta landet.

President Zelenskyj kommer också att delta i ett gemensamt möte med de nordiska regeringscheferna.

Det övergripande temat för årets sessionsvecka är fred och säkerhet i Norden och Arktis.
