# Läsning i fokus när utbildningsministern och skolministern besökte Ekens skola i Hammarby sjöstad

Under besöket träffade statsråden elever, lärare och skolledning. De medverkade även på en lektion i svenska, besökte skolans bibliotek och samtalade med elever om läsning.

– Eftersom en god läsförmåga är grundläggande för lärandet i stort, var det spännande att få höra hur Ekens skola konkret arbetar med läsning i skolvardagen, säger utbildningsminister Johan Pehrson.

– Det var extra roligt att få höra om hur lärarna samarbetar med skolbibliotekarien för att stärka elevernas läsintresse och läsinlärning. Särskilt eftersom vi nu ser till att alla elever får tillgång till just bemannade skolbibliotek, säger skolminister Lotta Edholm.
