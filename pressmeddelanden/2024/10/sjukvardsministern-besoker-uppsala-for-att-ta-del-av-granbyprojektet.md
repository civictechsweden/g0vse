# Sjukvårdsministern besöker Uppsala för att ta del av Gränbyprojektet

Sjukvårdsministern kommer att anlända till Gränby köpcentrum på måndag förmiddag och delta i en rundtur av den nya mottagningen för Blod- och tumörsjukdomar. Denna mottagning, som är en del av Gränbyprojektet, erbjuder avancerade cancerbehandlingar såsom immunterapi, antikroppsbehandlingar och enklare cytostatika. Projektet har även utbildat patienter i att administrera vissa subkutana cytostatikainjektioner själva i hemmet.

Gränbyprojektet startade i januari 2024 i syfte att skapa en, för patienten, mer lättillgänglig och lugnare miljö än på sjukhuset. Sedan mottagningen öppnade har Region Uppsala kunnat erbjuda fler cancerbehandlingar och Akademiska sjukhuset har kunnat ta emot fler patienter i kliniska prövningar.

Media är preliminärt välkomna att delta vid en rundvandring klockan 10.15. För mer information och intervjuförfrågningar, vänligen kontakta pressekreterare Joel Apelthun.
