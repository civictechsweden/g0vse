# Utrikesministern deltar i jubileumsfirandet av de nordiska ambassaderna i Berlin

– Tyskland är ett nära grannland och en pålitlig likasinnad partner. 25-årsjubiléet markerar det allt viktigare nordisk-tyska samarbetet och våra gemensamma ansträngingar för att främja en fredlig, säker och hållbar framtid. Nordens och Tysklands ekonomiska, industriella och innovativa styrka och kulturella närhet ger många samarbetsmöjligheter. Det blir ett nöje att delta i jubiléet och samtidigt ta vara på möjligheten till meningsfulla samtal mellan vänner, säger utrikesminister Maria Malmer Sternergard.

Jubileumsfirandet sker på eftermiddagen den 21 oktober med bland annat tal, invigning av ett konstverk skapat av Maria Miesenberger och förhandsvisning av en nordisk utställning. På kvällen står det tyska presidentparet värd för en middag. De fem nordiska utrikesministrarna kommer även att ha överläggningar med sin tyska kollega, Annalena Baerbock, vilket följs av en pressmöte.
