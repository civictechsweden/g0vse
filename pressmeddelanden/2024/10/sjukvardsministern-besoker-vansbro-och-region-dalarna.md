# Sjukvårdsministern besöker Vansbro och Region Dalarna

Sjukvårdsminister Acko Ankarberg Johansson kommer under sin resa till Vansbro att besöka Vansbro vårdcentral för att ta del av deras suicidpreventiva arbete samt forskning om andning i samband med Vansbrosimmet. Ministern kommer även att få inblick i regionens arbete med läkemedelsförsörjning och en genomgång av verksamheten för palliativ vård av Palliativa teamet Västerdalarna.

Under eftermiddagen kommer sjukvårdsministern att träffa regionledningen för att diskutera aktuella politiska frågor samt ta del av arbetet med omställningen till god och nära vård.

Det finns tid för media. För mer information och intervjuförfrågningar, kontakta pressassistent Matilda Anttonen.

Under mandatperioden kommer sjukvårdsministern att besöka alla regioner för att föra en dialog om hälso- och sjukvården i regionen och besöka dess verksamheter. Detta är det tionde regionbesöket som sjukvårdsministern genomför.
