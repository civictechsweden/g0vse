# Utbildningsministern besökte Malmö och Lund

Under besöket på Malmö latinskola deltog utbildningsministern på en svensklektion.

– Att få prata med gymnasieeleverna om kunskap och språk är en viktig utgångspunkt för vårt fortsatta arbete. Det är viktigt att det finns möjlighet att ta flera vägar in i arbetslivet, men det svenska språket är grundläggande oavsett vilken väg man väljer, säger utbildningsminister Johan Pehrson.

Under besöket på Lunds universitet samtalade ministern med universitetsledningen och besökte universitetsbiblioteket.

­– Det var roligt att få se hur biblioteket arbetar med olika källor, såväl digitala som analoga. Universitetsbiblioteken är en viktig del i den svenska forskningsinfrastrukturen, säger utbildningsminister Johan Pehrson.
