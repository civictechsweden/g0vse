# Ukrainares livsvillkor i Sverige förbättras

Förslagen i propositionen syftar till att förbättra levnadsvillkoren för personer från Ukraina som har beviljats uppehållstillstånd med tillfälligt skydd i Sverige enligt massflyktsdirektivet. Från 1 november kan fler folkbokföra sig i Sverige.

– De aktuella lagändringarna med snabbare folkbokföring förbättrar levnadsvillkoren för den ukrainska gruppen och ger dem större möjligheter att etablera sig på arbetsmarknaden och integreras i det svenska samhället, säger migrationsminister Johan Forssell.

Lagändringarna innebär att ukrainare med tillfälligt skydd kan folkbokföra sig tidigare än enligt nuvarande lagstiftning. Det kan därmed snabbare kan få tillgång till bland annat Arbetsförmedlingens etableringsinsatser, vilket innebär att deltagare kan få etableringsersättning och i vissa fall etableringstillägg eller bostadsersättning. En person som inte kan klara sin försörjning kan ansöka om ekonomiskt bistånd enligt socialtjänstlagen hos kommunens socialtjänst på samma sätt som övriga bosatta i en kommun. Dessutom får ukrainare samma tillgång till hälso\-och sjukvård och tandvård som de som är bosatta i Sverige. De som jobbar kan omfattas av den arbetsbaserade föräldraförsäkringen.

Lagändringarna bygger på en överenskommelse mellan regeringen och Sverigedemokraterna.
