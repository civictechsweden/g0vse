# Justitieminister Gunnar Strömmer och migrationsminister Johan Forssell deltar i RIF-möte i Luxemburg

Justitieminister Gunnar Strömmer kommer delta i diskussioner om att öka motståndskraften vid EU:s yttre gräns samt om externa konflikters påverkan på EU:s inre säkerhet. Ministrarna kommer även informeras om den kommande driftsättningen det nya europeiska in\- och utresesystemet för brottsbekämpning, Entry Exit System (EES), samt arbetet med förordningen om att förebygga och bekämpa sexuella övergrepp mot barn.

På Sveriges initiativ finns även de kriminella nätverkens rekrytering av barn och unga via onlineplattformar på dagordningen. Justitieminister Gunnar Strömmer kommer att informera om det arbete som görs i den nordiska kretsen i den frågan.

På det rättsliga området väntas en diskussion om rättslig konkurrenskraft. En lägesuppdatering kommer också ges om de rättsliga aspekterna av kampen mot organiserad brottslighet samt arbetet mot strafflöshet för brott begångna under Rysslands anfallskrig mot Ukraina.

På migrationsområdet kommer migrationsminister Johan Forssell delta i en diskussion om effektivisering av EU:s återvändandepolitik. Utvecklingen under de senaste åren har aktualiserat delvis nya utmaningar och behov, däribland återvändande av personer som bedöms utgöra ett säkerhetshot. Kommissionen kommer även informera om arbetet med genomförandet av migrations\- och asylpakten.

För mer information och eventuella intervjuförfrågningar, kontakta respektive pressekreterare.
