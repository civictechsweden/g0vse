# Peter Kullgren deltar i Forest Europe i Bonn i Tyskland

Nästa år tar Sverige över ordförandeskapet för den paneuropeiska ministerkonferensen som funnits i över 30 år, och kallas för Forest Europe.

– Jag ser fram emot att träffa de andra signatärerna och att leda denna mellanstatliga samarbetsprocess vidare under kommande år, säger landsbygdsminister Peter Kullgren.

Konferensen avslutas med undertecknandet av gemensamma dokument som bekräftar deltagarnas engagemang för att främja hållbart skogsbruk och stärka skogars resiliens i Europa​.

I samband med konferensen sker också överlämningen till Sverige som formellt tar över som ordförandeland 1 januari 2025\.
