# Departementspromemorian En moderniserad taltidningsverksamhet remitteras

Den nya förordningen innehåller bestämmelser om Myndigheten för tillgängliga mediers taltidningstjänst, det innehåll som ska kunna göras tillgängligt i tjänsten, möjligheten för användarna att ta del av detta innehåll och stöd för taltidningar i tjänsten.

I förordningen införs även en ny definition av taltidning som gör det möjligt att tillgängliggöra fler innehålls\- och spridningsformer för nyheter och samhällsinformation som taltidning. Enligt den föreslagna definitionen omfattas förutom prenumererade dagstidningar och gratistidningar som utgår från en tryckt eller digital förlaga även taltidningar som produceras utan förlaga.

– Taltidningar fyller en viktig funktion i ett samhälle som kännetecknas av jämlikhet och delaktighet. Taltidningsverksamhetens omfattning är idag begränsad på ett sätt som inte är i linje med medieutvecklingen i övrigt. Därför är jag glad över att regeringen nu kan presentera ett förslag om att modernisera taltidningsverksamheten – alla ska ha rätt till att ta del av nyheter och samhällsinformation på jämlika villkor, säger kulturminister Parisa Liljestrand.

Den nya förordningen samt övriga författningsändringar föreslås träda i kraft den 1 juli 2025\.

Sista dagen att svara på remissen är den 31 januari 2025\.
