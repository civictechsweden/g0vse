# Pål Jonson besöker Trollhättan, Göteborg och Skredsvik

Besöket vid GKN Aerospace i Trollhättan fokuserar på rymd, additiv tillverkning samt RM16\-motorn som används i JAS 39 Gripen.

Syftet med förbandsbesöken i Göteborg och Skredsvik är att träffa förbandens personal och diskutera frågor som bland annat rör förbandens organisation, personalförsörjning och utbildning av värnpliktiga m.m. Amf 4 är ett av de fem nya regementen som riksdagen beslutade om i Försvarsbeslut 2020 och som invigdes i oktober 2021\. Totalt arbetar cirka 600 personer vid regementet, exklusive de värnpliktiga. Pål Jonson besöker även 44:e röjdykardivisionen i Skredsvik som är en del av den fjärde sjöstridsflottiljen.
