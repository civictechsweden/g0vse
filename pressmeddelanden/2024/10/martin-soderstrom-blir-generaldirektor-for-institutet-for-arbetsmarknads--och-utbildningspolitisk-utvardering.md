# Martin Söderström blir generaldirektör för Institutet för arbetsmarknads- och utbildningspolitisk utvärdering

Martin Söderström är filosofie doktor i nationalekonomi och har tidigare bland annat arbetat på Konjunkturinstitutet och Regeringskansliet. Han har varit anställd på IFAU sedan 2014, först som forskare med fokus på arbetsmarknadspolitik och senare som ställföreträdande generaldirektör och vikarierande generaldirektör.

– Den forskning som IFAU gör bidrar med värdefull kunskap inom arbetsmarknads\-, utbildnings\- och socialförsäkringsområdet. Jag är glad att kunna fortsätta det goda samarbetet med Martin Söderström som ledare för IFAU, säger arbetsmarknads\- och integrationsminister Mats Persson.
