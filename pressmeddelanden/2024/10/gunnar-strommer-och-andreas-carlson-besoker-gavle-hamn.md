# Gunnar Strömmer och Andreas Carlson besöker Gävle hamn

Gränsöverskridande godstransporter till och från Sverige sker i stor utsträckning med sjöfart. Det innebär att de svenska hamnarna är en kritisk del av vår infrastruktur – och en central plats för att hindra införsel och utförsel av illegal narkotika. Ett antal av hamnarna bedöms av brottsbekämpande myndigheter utnyttjas av organiserad brottslighet. Att stärka säkerheten i hamnar är därför en viktig åtgärd för att försvåra för den organiserade brottsligheten och strypa den kriminella ekonomin.

Under besöket kommer ministrarna att träffa Polismyndigheten och Tullverket för att bland annat diskutera samverkansarbetet mot organiserad brottslighet och narkotikasmuggling, i synnerhet kopplat till hamnen.

## Tid för media

I samband med besöket i Gävle kommer det finnas tid för media. För mer information och intervjuförfrågningar, kontakta pressekreterare.
