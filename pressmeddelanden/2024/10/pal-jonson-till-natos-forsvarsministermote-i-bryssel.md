# Pål Jonson till Natos försvarsministermöte i Bryssel

På agendan står diskussioner om hur Natos samarbete med IP4\-länderna kan fortsätta att fördjupas.

På mötet i Bryssel kommer Natoländernas försvarsministrar också att diskutera fördjupat samarbete mellan Nato och EU och förstärkningar av Natos avskräcknings\- och försvarsförmåga.

Ministrarna kommer även att diskutera fortsatt stöd till Ukraina och det stöd som Iran, Kina och Nordkorea ger till Ryssland.

Det är det första mötet på ministernivå som leds av Natos nya generalsekreterare Mark Rutte.
