# Utrikesminister Tobias Billström besöker Warszawa

– En rad ämnen kommer att stå i fokus för de bilaterala samtalen. Utöver Rysslands fullskaliga invasion i Ukraina, Belarus och säkerhetsläget i närområdet kommer samtalen att handla om Nato och den transatlantiska länken, EU:s utvidgning samt det breda samarbetet med Polen.

Utrikesministern kommer även att träffa företrädare för de belarusiska demokratiska krafterna i Polen.

I programmet ingår också ett besök på College of Europe i Natolin, där utrikesministern kommer att hålla ett anförande och träffa unga diplomater från olika EU-medlemsländer.
