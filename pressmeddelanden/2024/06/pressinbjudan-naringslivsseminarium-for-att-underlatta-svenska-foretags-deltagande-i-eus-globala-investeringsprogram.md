# Pressinbjudan: Näringslivsseminarium för att underlätta svenska företags deltagande i EU:s globala investeringsprogram

Global Gateway är ett av EU:s största globala investeringsprogram någonsin och ska mobilisera sammanlagt 300 miljarder euro mellan åren 2021–2027.

Som ett led i regeringens strävan att underlätta svenska företags deltagande i Global Gateway har bistånds- och utrikeshandelsminister Johan Forssell bjudit in svenska exportföretag till ett halvdagsseminarium och nätverksmöte, där EU-minister Jessika Roswall ska inledningstala.

På mötet deltar även nyckelaktörer såsom Svenskt Näringsliv, Team Sweden-aktörer, EU-kommissionen, Europeiska investeringsbanken som kommer att ge sina perspektiv på Global Gateway och vilka affärsmöjligheter som finns för svenska företag.

Seminariets syfte är att ge konkret och användbar information om hur svenska företag kan ta del av investeringsprogrammet.
