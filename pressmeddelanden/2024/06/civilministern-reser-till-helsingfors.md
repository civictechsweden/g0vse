# Civilministern reser till Helsingfors

Under måndagen möter civilministern Finlands jord\- och skogsbruksminister Sari Essayah på Sveriges ambassad i Helsingfors. Dessförinnan besöker statsrådet den finska jubileumsfonden Sitra och Myndigheten för digitalisering och befolkningsdata.

Tisdagen börjar i Stadshuset där Erik Slottner möter Daniel Sazonov, vice borgmästare för social\- och hälsovårdssektorn i Helsingfors stad, följt av ett möte om digitaliseringsfrågor på Finansministeriet. Under besöket kommer även Finlands tidigare kommunreformer att studeras, med besök hos bland annat finska kommunförbundet.

Civilministern kommer även att träffa kommun\- och regionminister Anna\-Kaisa Ikonen samt transport\- och kommunikationsminister Lulu Ranne.
