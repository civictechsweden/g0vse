# Förstudie för bättre statistisk om kulturella och kreativa branscher

I regeringens skrivelse Strategi för företag i kulturella och kreativa branscher (skr. 2023/24:111\) poängteras att det är angeläget att öka medvetenheten om de kulturella och kreativa företagens betydelse. Tillförlitlig statistik på nationell nivå är ett av strategins sex strategiska mål. Genom att åstadkomma en förbättrad och sektorsgemensam metod för att definiera nyckeltal för Sveriges kulturella och kreativa branscher, ska deras bidrag till BNP bli tydligare i form av både direkt och indirekt värdeskapande.

– Det samlade värdet som företagen inom de kulturella och kreativa branscherna genererar behöver synliggöras för att kunna värdesättas mer korrekt. Förstudien kommer att utgöra ett värdefullt underlag och ett första steg mot att uppnå strategins målsättning om tillförlitlig statistik på nationell nivå, säger kulturminister Parisa Liljestrand.

Spelplan\-ASGD AB som är en branschförening bakom Dataspelsbranschen ansvarar för merparten av de aktiviteter som projektet omfattar i samarbete med en styrgrupp som består av representanter för Kreativ sektor. Spelplan\-ASGD AB beviljas 881 000 kronor för ändamålet och resultatet av arbetet ska redovisas senast den 31 mars 2025\.
