# Nya ambassadörer till Sverige

Följande ambassadörer överlämnade torsdagen den 13 juni 2024 sina kreditivbrev till H.M. Konungen: Manuel José Vivanco Riofrío från Ecuador, Kapila Thushara Fonseka från Sri Lanka, Tshoki Choden från Bhutan, med säte i Bryssel och Cynthia Filártiga\-Lacroix från Paraguay, med säte i Paris.

Kreditivbrev är en fullmakt utfärdad av ambassadörens statschef. I och med att kreditivbreven nu är överlämnade till Sveriges statschef kan ambassadörerna fullt ut representera sitt land i Sverige.
