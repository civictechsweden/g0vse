# Ny rektor vid högskolan Dalarna

\- Jag vill önska Jörgen Elbe ett stort lycka till i arbetet som rektor vid Högskolan Dalarna. Med sin långa och gedigna erfarenhet från högskolevärlden är han väl lämpad för uppdraget, säger utbildningsminister Mats Persson.

Jörgen Elbe är professor i företagsekonomi vid Högskolan Dalarna. Han har arbetat som lärare och forskare vid Högskolan Dalarna sedan tidigt 1990\-tal och disputerade år 2002 i företagsekonomi vid Uppsala universitet. Sedan 2019 har Jörgen Elbe varit prorektor och vicerektor med ansvar för forskning vid Högskolan Dalarna. Han är sedan den 1 december 2023 förordnad som vikarierande rektor vid högskolan.
