# Charlotte Petri Gornitzka ny landshövding i Gotlands län

– Charlotte Petri Gornitzka är en erfaren myndighetschef. Hennes erfarenheter av totalförsvarsfrågor kommer att vara en tillgång både för länsstyrelserna och för invånarna i Gotlands län. Jag är glad att Charlotte Petri Gornitzka tackat ja till uppdraget, säger civilminister Erik Slottner.

Charlotte Petri Gornitzka har bland annat varit generalsekreterare för Rädda Barnens riksförbund, Internationella Rädda Barnen, generaldirektör för Sida, ordförande för OECD:s biståndskommitté och biträdande chef för UNICEF. Sedan 2021 har Charlotte Petri Gornitzka varit generaldirektör för Myndigheten för samhällsskydd och beredskap (MSB).
