# Sverige deltar vid konferens om den humanitära krisen i Gaza

Konferensen, som anordnas av Jordanien och Egypten tillsammans med FN:s generalsekreterare, samlar ett stort antal länder och humanitära organisationer. Deltagarna kommer att diskutera hur omvärldens respons till den humanitära krisen i Gaza kan stärkas och vilka åtgärder som behövs för att öka flödet av humanitärt stöd, skydda civila och bidra till en säkrare miljö för humanitär personal.

Sverige är sedan tidigare en av de största givarna till flera humanitära aktörer som verkar på plats i Gaza. Sverige har sedan den 7 oktober ökat det humanitära biståndet med drygt 520 miljoner kronor mot bakgrund av den humanitära krisen i Gaza.
