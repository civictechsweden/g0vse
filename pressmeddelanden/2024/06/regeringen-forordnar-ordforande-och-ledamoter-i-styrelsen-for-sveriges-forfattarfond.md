# Regeringen förordnar ordförande och ledamöter i styrelsen för Sveriges författarfond

Joakim Stymne är generaldirektör för Statistiska centralbyrån och har tidigare bl.a. varit statssekreterare på kulturdepartementet och generaldirektör för Statens tjänstepensionsverk.

Kulturjournalisten Erik Jersenius skriver för bland annat Dagens Nyheter och har tidigare varit kulturredaktör för Östgöta\-Correspondenten.

Karin Westerberg, advokat och partner på Sandart \& Partners är specialiserad på processrätt, immaterialrätt och marknadsrätt.

**Bakgrund**

Sveriges författarfond ansvarar för att fördela biblioteksersättning till författares, översättare, illustratörers och fotografers vars verk får lånas ut gratis på bibliotek.

Styrelsen för författarfonden består av en ordförande och tio andra ledamöter.  Ordföranden och två andra ledamöter förordnas av regeringen. Av övriga ledamöter utses sex av Sveriges Författarförbund, en av Föreningen Svenska Tecknare och en av Svenska Fotografers förbund.
