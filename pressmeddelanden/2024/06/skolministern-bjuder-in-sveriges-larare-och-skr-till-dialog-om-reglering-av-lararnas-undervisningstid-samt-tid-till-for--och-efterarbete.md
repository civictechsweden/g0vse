# Skolministern bjuder in Sveriges Lärare och SKR till dialog om reglering av lärarnas undervisningstid samt tid till för- och efterarbete

Sveriges Lärare och SKR tecknade ett nytt ettårigt avtal den 17 april. En viktig fråga vid kollektivavtalsförhandlingarna var att skapa tid för planering och tid till för- och efterarbete. Frågan togs dock tyvärr inte hela vägen i mål. Regeringen avser därför att utreda en reglering av lärares undervisningstid samt tid till för- och efterarbete. Skolminister Lotta Edholm bjuder nu in Sveriges Lärare och SKR för att lyssna in deras perspektiv och berätta om processen i Regeringskansliet.

– Jag hoppas att samtalen blir konstruktiva. För mig är det viktigt att dels lyssna in parterna, dels berätta om hur jag ser på frågan och berätta om den process som pågår inom Regeringskansliet, säger skolminister Lotta Edholm.
