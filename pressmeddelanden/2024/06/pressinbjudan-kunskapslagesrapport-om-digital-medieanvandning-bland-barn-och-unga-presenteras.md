# Pressinbjudan: Kunskapslägesrapport om digital medieanvändning bland barn och unga presenteras

Det var i maj förra året som regeringen gav Folkhälsomyndigheten i uppdrag att sammanställa kunskap om sambanden mellan digital medieanvändning och hälsoeffekter hos barn och unga samt att ta fram vägledning och rekommendationer.

Kunskapslägesrapporten presenteras nu som ett första steg. Efter att regeringen beslutat att korta uppdragstiden kommer rekommendationerna att presenteras redan efter sommaren, medan vägledningen kommer senare under hösten.
