# Regeringen utökar Energimyndighetens ansvar för artikel 6-samarbeten enligt Parisavtalet för att minska utsläppen

– Klimatkrisen är en global utmaning som kräver internationella lösningar. Det spelar ingen roll för klimatet var i världen utsläppen sker – så länge de sker någonstans. Därför vill regeringen använda internationella klimatsamarbeten för att bidra till andra länders klimatomställning och därmed snabba på minskningen av utsläppen globalt, säger klimat\- och miljöminister Romina Pourmokhtari.

– Det kan exempelvis handla om att Sverige bidrar till satsningar på klimatsmarta och kostnadseffektiva åtgärder i utvecklingsländer. På så sätt får vi också störst utsläppsminskningar per investerad krona, säger Romina Pourmokhtari.

Regeringen anpassar nu det svenska regelverket till Parisavtalets internationella regler. Energimyndigheten får därmed ett utökat ansvar för regleringen och tillsynen av samarbeten under artikel 6\.

Energimyndigheten kommer framöver att kunna nyttja sin erfarenhet och kompentens från det liknande arbete som man utförde för klimatinsatser under Kyotoprotokollet.
