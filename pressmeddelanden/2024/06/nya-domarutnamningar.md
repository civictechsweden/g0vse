# Nya domarutnämningar

Stefan Johansson är sedan 2016 justitieråd i Högsta domstolen. Dessförinnan arbetade han i Justitiedepartementet, inledningsvis som rättschef och därefter som expeditionschef. Han har även varit hovrättsråd och vice ordförande på avdelning i Svea hovrätt samt byråchef vid Riksåklagarens kansli. Utöver det har Stefan Johansson varit utredare och expert i flera statliga utredningar. Stefan Johansson tillträder som avdelningsordförande den 1 april 2025\.

Katrin Hollunger Wågnert är sedan 2017 rättschef i Justitiedepartementet. Dessförinnan arbetade hon i samma departement i sammanlagt 18 år, som rättssakkunnig, kansliråd, ämnesråd och därefter departementsråd och chef för grundlagsenheten. Hon har även varit expert i flera statliga utredningar. Katrin Hollunger Wågnert tillträder som justitieråd den 1 januari 2025\.

Mari Heidenborg är sedan 2018 justitiekansler. Närmast dessförinnan var hon justitieråd i Högsta domstolen. Hon har mångårig erfarenhet som lagman och chefsrådman i Solna tingsrätt. Hon har även arbetat vid Riksdagens ombudsmän och har haft ett flertal uppdrag som särskild utredare och expert i statliga utredningar. Mari Heidenborg tillträder som hovrättspresident den 2 september 2024\.

Mattias Almqvist är sedan 2022 kammarrättslagman i Kammarrätten i Göteborg. Närmast dessförinnan arbetade han som chefsrådman i Förvaltningsrätten i Stockholm. Han har även erfarenhet av arbete som bland annat kammarrättsråd i Kammarrätten i Jönköping, rådman i Förvaltningsrätten i Göteborg och utredningssekreterare i statliga utredningar. Mattias Almqvist tillträder som kammarrättspresident den 19 augusti 2024\.
