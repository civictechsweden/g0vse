# Kulturminister Parisa Liljestrand talar vid utdelningen av Astrid Lindgren Memorial Award

Årets pristagare är den läsfrämjande organisationen Indigenous Literacy Foundation som grundades 2011 i Australien. Organisationens mål är att erbjuda barn bland Australiens urfolk, tillgång till bra litteratur för att öka läsandet och läsförmågan.

– Indigenous Literacy Foundation arbetar med att lyfta värdet av de australiensiska urfolkens språk och berättande bland barn och unga och sänker därmed trösklarna in i litteraturens värld. För mig som kulturminister är barn och ungas läsning en hjärtefråga och något som står högt på dagordningen. Därför ser jag mycket fram emot att medverka vid utdelningen av världens största barnbokspris, säger kulturminister Parisa Liljestrand.

### Bakgrund

Astrid Lindgren Memorial Award instiftades 2002 av Sveriges regering för att värna barnens rätt till bra berättelser. Varje år belönas en person eller organisation som bidrar till litteraturens betydelse för barn och unga över hela världen. Prissumman på fem miljoner svenska kronor gör priset till världens största i sitt slag. Det visar hur viktig ungas läsning är, nu och i framtiden.
