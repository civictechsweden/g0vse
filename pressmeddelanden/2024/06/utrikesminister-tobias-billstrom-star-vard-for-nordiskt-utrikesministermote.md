# Utrikesminister Tobias Billström står värd för nordiskt utrikesministermöte

Högst upp på agendan står aktuella säkerhetspolitiska frågor inklusive Rysslands aggressionskrig i Ukraina, kommande Natotoppmötet i Washington samt situationen i Israel och Palestina.

Under mötets andra dag närvarar H.K.H. Kronprinsessan i delar av programmet.

Under förmiddagen äger ett fototillfälle rum när utrikesministrarna och kronprinsessan besöker Artipelag.

**Tid:**Torsdag den 20 juni  kl. 10.20
**Plats:** Artipelag, Gustavsberg

Media som önskar närvara vid fototillfället behöver ansöka om medieackreditering senast onsdag 19 juni kl. 10.00 via e-post till Nina Kefi, se presskontakt nedan.

Ange namn, redaktion och i vilken funktion du vill delta (reporter eller fotograf). Skicka också med presslegitimation. Journalister som inte har svenskt medborgarskap behöver ange födelsedatum och passnummer.

Mötesplatsen för ackrediterade journalister är framför huvudentrén på Artipelag. Antalet platser är begränsat och det kan därför bli aktuellt med urval.
