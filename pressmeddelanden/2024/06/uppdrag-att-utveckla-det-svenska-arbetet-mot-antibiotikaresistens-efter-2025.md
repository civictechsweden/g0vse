# Uppdrag att utveckla det svenska arbetet mot antibiotikaresistens efter 2025

– Antibiotikaresistens är ett globalt hot som vi behöver kraftsamla mot för att sjukvården även i framtiden ska kunna ge patienter den vård de behöver. Sverige bedriver idag ett världsledande arbete på området men nu vill vi låta hämta in underlag för att kunna vässa det strategiska nationella AMR-arbetet ytterligare, säger socialminister Jakob Forssmed.

Statskontoret ska göra en analys med förslag på förbättringar av insatser, strukturer och områden inom det nationella AMR-arbetet. Analysen ska också innehålla en internationell utblick med erfarenheter från ett urval jämförbara länder. Uppdraget ska redovisas senast den 15 februari 2025.

Regeringen har även bjudit in den europeiska smittskyddsmyndigheten ECDC och EU-kommissionen till Sverige för att i utvärderings- och utvecklingssyfte sammanställa en rapport om AMR-arbetet i Sverige.
