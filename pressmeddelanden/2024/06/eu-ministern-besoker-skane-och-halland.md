# EU-ministern besöker Skåne och Halland

Jessika Roswall inleder sitt besök i Skåne med att besöka ESS, European Spallation Source, som är ett multidisciplinärt forskningscenter som håller på att byggas utanför Lund.

Ministern ska också inledningstala på en konferens för Europauniversiteten vid Lunds universitet. Satsningen på Europauniversitet finansieras huvudsakligen av EU genom programmet Erasmus\+ med målet att stärka strategiska samarbeten mellan europeiska universitet och förbättra den internationella konkurrenskraften för högre utbildning i Europa.

Ministern besöker också Halmstad där hon ska förtidsrösta i Halmstad kommuns rådhus. I Varberg gör Jessika Roswall ett företagsbesök på Cycleurope.
