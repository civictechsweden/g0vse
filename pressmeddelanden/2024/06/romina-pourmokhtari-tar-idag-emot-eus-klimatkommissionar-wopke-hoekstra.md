# Romina Pourmokhtari tar idag emot EU:s klimatkommissionär Wopke Hoekstra

Kommissionär Hoekstra besöker Stockholm 10–11 juni för att bland annat träffa statsrådet Romina Pourmokhtari. Han besöker också bland annat riksdagen och företag som arbetar med klimatomställningen. Kommissionärens möten i Sverige äger rum på hans initiativ och syftar till att lära känna Sverige bättre ur ett klimatperspektiv.

Dagens diskussioner kommer bland annat att fokusera på EU:s klimatpolitik för nästa lagstiftningsperiod, EU:s klimatramverk för 2040, skogen och LULUCF-förordningen, bio-CCS och koldioxidinfångning.

Efter ett inledande bilateralt möte på regeringskansliet kommer de tillsammans att göra ett studiebesök i Länna anordnat av Skogsindustrierna, där de också kommer att träffa representanter från näringslivet.
