# EU-ministern reser till Malmö för att delta i möte med Task Force Greater Copenhagen

Greater Copenhagen är en samarbetsorganisation för Öresundsregionen, Sydsverige och östra Danmark. Greater Copenhagen bildar tillsammans med Danmarks och Sveriges Nordenministrar Task Force Greater Copenhagen, ett forum för samtal mellan de två ministrarna, regionala och lokala politiker, samt företrädare för näringslivet. Inom ramen för forumet diskuteras hur man kan uppnå regionens fulla potential genom konkreta åtgärder.

På mötet nu i juni ska deltagarna föra dialog om deras insatser och bidrag till Vision 2030 om Norden som världens mest integrerade och hållbara region.  De ska också diskutera främjande av rörlighet mellan länderna och hur den gemensamma arbetsmarknaden ytterligare kan stärkas, bland annat i ljuset av överenskommelsen om ett nytt Öresundsavtal.
