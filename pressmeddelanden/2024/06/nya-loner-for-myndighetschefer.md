# Nya löner för myndighetschefer

Besluten handlar om ny lön för bland andra generaldirektörer, landshövdingar och rektorer för universitet och högskolor. Besluten gäller också överdirektörer vid de större myndigheterna samt länsråden vid länsstyrelserna. Totalt rör det sig om cirka 220 personer.

Löneökningen för gruppen i sin helhet uppgår till strax under 4,1 procent. De nya lönerna gäller från och med den 1 oktober 2023.

Den berörda kretsen ingår i regeringens så kallade frikrets, där regeringen normalt fattar beslut om nya löner en gång per år. De enskilda lönebesluten hanteras vid respektive departement.
