# Steg mot säkrare screening av blodgivare

Detta innebär en kompletterande smittscreening av samtliga blodgivare i Sverige. NAT-testning är känsligare än den metod som används i dag, vilket gör att smitta kan upptäckas tidigare.

– Högre krav på smittsäkerhet är ett viktigt steg för patientsäkerheten. Kan vi upptäcka smitta tidigare kan vi också förkorta karenstiderna och det kan i sin tur leda till ett större antal blodgivare och fler blodtappningar per år, säger Acko Ankarberg Johansson.

Socialstyrelsen ska betala ut 6 miljoner kronor till Sveriges Kommuner och Regioner (SKR) för samordning och stöd i förberedelsearbetet för att ett stegvist införande av NAT-tester.

Socialstyrelsen ska även betala ut 20 miljoner kronor till Region Skåne för att påbörja arbetet med att införa NAT för smittscreening av blodgivare. Erfarenheter och lärdomar av ett sådant arbete ska tas tillvara vid det stegvisa införandet på ett nationellt plan.

Socialstyrelsen ska senast den 1 september 2025 lämna en slutredovisning av uppdraget till Socialdepartementet. Där ska det framgå hur SKR och Region Skåne har använt statsbidraget.
