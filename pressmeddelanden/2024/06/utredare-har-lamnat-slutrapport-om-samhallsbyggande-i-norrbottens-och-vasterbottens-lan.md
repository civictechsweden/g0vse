# Utredare har lämnat slutrapport om samhällsbyggande i Norrbottens och Västerbottens län

– När hållbara industrier etablerar sig och expanderar i norra Sverige kan denna del av landet bli ledande i klimatomställningen. Utredarens uppdrag har varit att underlätta samhällsbyggandet för de kommuner som berörs av nyindustrialiseringen och behöver växa mycket på kort tid. Jag ska nu ta del av de slutsatser som utredaren redovisar i sin slutrapport, säger infrastruktur- och bostadsminister Andreas Carlson.

Peter Larsson fick i juni 2023 i uppdrag att främja koordinering av statliga insatser som verkar möjliggörande för hållbart samhällsbyggande och snabb befolkningsutveckling i Norrbottens och Västerbottens län, i den samhällsomvandling som sker med anledning av större företagsetableringar och företagsexpansioner. Syftet med uppdraget var att underlätta för berörda kommuner att planera, bygga och förvalta hållbara och växande samhällen.

I uppdraget ingick att identifiera strukturella hinder för ett hållbart samhällsbyggande som behöver ske under tidspress och att främja samverkan mellan de aktörer som är av stor betydelse för att säkra den befolkningsförsörjning som behövs för att klara samhällsomvandlingen.

I februari 2023 lämnade utredaren en delrapport med förslag om statliga insatser för ett ökat bostadsbyggande i Norrbottens och Västerbottens län. De förslagen bereds nu i Regeringskansliet.

Utredaren har nu överlämnat sin slutrapport för hela uppdraget.
