# Ny biståndsstrategi för innovation, partnerskap och kapacitetsutveckling

– Regeringen tar nu ytterligare ett viktigt steg för att närmare koppla samman handel och bistånd. Genom denna strategi ges den breda svenska resursbasen, som inkluderar privata aktörer, möjlighet att spela en strategisk roll i genomförandet av det svenska utvecklingssamarbetet. Med sitt kunnande, sin teknologi och sina investeringar kan de bidra till innovativa samhällslösningar, säger bistånds- och utrikeshandelsminister Johan Forssell.

I stärkandet av ett lands kapacitet att gå från bistånd till välstånd är kapacitetsutveckling, partnerskap, inklusive med näringslivet och innovativa metoder, prioriterade verktyg inom svenskt utvecklingssamarbete. Strategin kan inrymma instrument som tar tillvara synergier mellan utvecklingssamarbete, främjande och handelspolitik samt för att utveckla metoder för innovativa finansieringsformer.
