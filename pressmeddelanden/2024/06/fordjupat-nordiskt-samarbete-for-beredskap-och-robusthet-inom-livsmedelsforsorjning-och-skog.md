# Fördjupat nordiskt samarbete för beredskap och robusthet inom livsmedelsförsörjning och skog

– Jag och mina nordiska ministerkollegor vill stärka och fördjupa vår gemensamma kunskapsbas och vårt samarbete för ett mer robust Norden med ökad motståndskraft i våra sektorer och försörjningskedjor. Därför har jag tagit initiativ till denna gemensamma deklaration som får namnet Karlstadsdeklarationen, säger landsbygdsminister Peter Kullgren.

Ministerrådet för fiske och akvakultur, jordbruk, livsmedel och skogsbruk (MR\-FJLS) har i dag 19 juni ett möte i Karlstad under Sveriges ordförandeskapet i Nordiska ministerrådet. Under mötet har medlemsländerna beslutat och skrivit under en gemensam deklaration. Deklarationen syftar till att länderna enas om ett fördjupat nordiskt samarbete för ökad beredskap, robusthet och motståndskraft inom rådets sektorer.

[Karlstadsdeklarationen – nordiskt samarbete för beredskap och robusthet inom livsmedelsförsörjning och skog](https://www.norden.org/sv/deklaration/karlstadsdeklarationen-nordiskt-samarbete-beredskap-och-robusthet-inom)
