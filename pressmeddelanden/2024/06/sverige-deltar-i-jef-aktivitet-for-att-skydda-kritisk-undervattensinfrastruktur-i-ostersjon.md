# Sverige deltar i JEF-aktivitet för att skydda kritisk infrastruktur i Östersjön

JEF är ett försvarssamarbete mellan tio länder i norra Europa, som Sverige deltagit i sedan 2017\.

– JEF har en viktig roll i att bemöta de hot som finns mot kritisk undervattensinfrastruktur i vårt närområde. Den här aktiviteten visar återigen att JEF\-länderna är enade, samordnade och redo att agera, säger försvarsminister Pål Jonson.

Aktiviteten, som går under benämningen Nordic Warden, inleds i dag den 3 juni och genomförs under juni månad med deltagande från samtliga JEF\-länder. I december förra året genomförde JEF en liknande aktivitet för skydd av kritisk undervattensinfrastruktur i Östersjön.
