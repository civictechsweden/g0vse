# EU inför nya sanktioner mot Belarus

– Sverige har varit pådrivande för att stärka de sektoriella åtgärderna mot Belarus. Paketet som nu antagits innebär att sanktionerna mot Belarus förs närmare sanktionerna mot Ryssland på flera områden, vilket gör det svårare att använda Belarus för att kringgå sanktionerna mot Ryssland, säger utrikesminister Tobias Billström.

Det nya sanktionspaketet är nödvändigt av flera skäl. Rysslands aggression mot Ukraina innebär snabbt växande statsutgifter och sanktionerna sätter tryck på den ryska ekonomin. Sanktionerna försvårar, försenar och fördyrar anskaffningen av krigsmateriel och kritiska komponenter för försvarsindustrin. Men vi ser också att effekten av sanktionerna begränsas av inkomster från energiexport, användning av ryska statens reserver samt en betydande parallell\- och substitutimport genom tredjeland.

– Därför behöver EU gå vidare med nya åtgärder. Vid sidan av att införa ytterligare sanktioner är det viktigt att täppa till kryphål. Det var en prioriterad fråga under Sveriges ordförandeskap i EU och regeringen fortsätter verka för att kryphål täpps till och för att sanktionerna genomförs på ett enhetligt och effektivt sätt, avslutar Tobias Billström.
