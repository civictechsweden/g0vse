# Ny styrelseordförande för Pensionsmyndigheten

Anders Perklev är justitieråd och ledamot av Högsta domstolen sedan 2023\. Perklev har tidigare bland annat varit departementsråd i Justitiedepartementet, chef för straffrättsenheten (1998–2003\), expeditions\- och rättschef i Jordbruksdepartementet (2003–2008\), riksåklagare (2008–2018\), och hovrättspresident i Svea hovrätt (2018–2023\). Han har även arbetat som utredare och expert i flera statliga utredningar på straffrättens område, bland annat som särskild utredare i Straffnivåutredningen (Ju 2007:04\) och Flerbrottsutredningen (Ju 2021:08\). För närvarande är Perklev ordförande i Statens ansvarsnämnd, riksdagens ansvarsnämnd och tidigare ordförande i Domarnämnden. Anders Perklev har en Juris kandidatexamen från Uppsala universitet.

– Vi välkomnar Anders Perklev som Pensionsmyndighetens styrelseordförande och jag är glad att han tackat ja till uppdraget. Hans långa och breda juridiska kompetens och styrelseerfarenhet från flertalet myndigheter kommer att vara mycket värdefull i myndighetens fortsatta arbete, säger äldre\- och socialförsäkringsminister Anna Tenje.

Förordnandet gäller från den 1 juli 2024 till och med den 30 juni 2027\.
