# Förslag på modernisering och effektivisering av AP-fondernas förvaltning

– Offentliga medel ska användas och förvaltas så effektivt som möjligt. Kostnaden för hela den offentliga sektorns administration ska hållas nere, utan att det tummar på kvaliteten. Det gäller också på finansmarknadsområdet. Effektiv skötsel av buffertfonderna ökar på sikt pensionerna, säger finansmarknadsminister Niklas Wykman.

Utredningen föreslår bland annat:

* Ett införlivande av Sjätte AP\-fonden i buffertfondssystemet.
* Olika alternativ för konsolidering och effektivisering av buffertfonderna.
* Precisering av det lagstadgade kompetenskravet för styrelseledamöter.
* Minskning av antalet ledamöter i Första\-Fjärde och Sjunde AP\-fondernas styrelser.

Dessa förslag ämnar att på olika sätt modernisera och effektivisera AP\-fondernas förvaltning för att se till att AP\-fonderna förblir välskötta.

Förslagen kommer nu att beredas i Regeringskansliet.
