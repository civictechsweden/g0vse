# Sjukvårdsministern deltar vid EPSCO-rådsmöte i Luxemburg

Rådet ska bland annat diskutera hur de kan gå vidare med EU:s läkemedelslagstiftning som nu förhandlas. Diskussionen fokuserar på incitamentsystem inom förslaget i syfte att hitta vägar framåt för att nå en överenskommelse i rådet. Det belgiska ordförandeskapet väntas också presentera en lägesrapport om förhandlingsarbetet.

På dagordningen står också antagandet av rådets rekommendation om nya åtgärder mot cancer. Det gäller cancer som kan förebyggas genom vaccination. Rekommendationen är ett initiativ inom ramen för Europas plan mot cancer och syftar till att uppmuntra upptag och övervakning av vaccinationer mot humant papillomvirus (HPV) och hepatit B-virus (HBV), som båda kan orsaka cancer.

Rådet väntas även godkänna rådslutsatser om framtidens hälsounion.
