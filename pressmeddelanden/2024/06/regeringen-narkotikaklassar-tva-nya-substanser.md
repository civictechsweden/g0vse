# Regeringen narkotikaklassar två nya substanser

Beslutet har fattats tre veckor efter att Läkemedelsverket kom med sin hemställan.

– Under 2022 och 2023 har fyra dödsfall i Sverige kopplats till intag av rilmazafon. I samtliga fall bedömde Rättsmedicinalverket att rilmazolam hade orsakat eller bidragit till att orsaka dödsfallen. Därför är det angeläget att nu klassa substanserna som narkotika, säger socialminister Jakob Forssmed.

Även Nationellt forensiskt centrum har under 2022 och 2023 haft ärenden gällande rilmazafon, vilket tyder på att ett missbruk av substansen förekommer i Sverige. Rilmazafon finns till försäljning på flera nätshoppar.

Substansen rilmazafon omvandlas efter intag i kroppen till substansen rilmazolam som har psykoaktiva effekter.
