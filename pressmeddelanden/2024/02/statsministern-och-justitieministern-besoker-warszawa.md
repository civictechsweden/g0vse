# Statsministern och justitieministern besöker Warszawa

Besöket inleds med att statsministern träffar Polens premiärminister Donald Tusk. I anslutning till mötet håller ledarna en gemensam pressträff med start kl. 12\.00\. Pressträffen går att följa på det polska statsministerkansliets Facebooksida (länk under genvägar).

Statsministern träffar även Polens president Andrzej Duda samt svenska företag och Polens särskilda representant för Ukrainas återuppbyggnad för att diskutera investeringar i Ukraina.

Justitieminister Gunnar Strömmer träffar Polens justitieminister Adam Bodnar och inrikesminister Marcin Kierwiński.

Under eftermiddagen besöker statsministern och justitieministern EU:s gräns\- och kustbevakningsbyrå Frontex, som har sitt huvudkontor i Warszawa. Myndigheten kommer bland annat berätta om sitt arbete mot den gränsöverskridande brottsligheten. Media har möjlighet att närvara kl. 15\.00\.

**Ackreditering för media**

Särskild ackreditering krävs för journalister som vill bevaka besöket på plats. Anmälan görs via e\-post till Jonathan Svensson (se presskontakt) senast fredagen den 16 februari kl. 17\.00\. Ange namn, personnummer, telefonnummer, redaktionens namn, funktion (reporter eller fotograf) samt pass\- eller ID\-nummer.
