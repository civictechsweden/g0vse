# Analys- och utvärderingsmyndigheterna ses över

– Analyser och utvärderingar är viktiga för regeringen. Det finns ett antal myndigheter som har detta som sin huvudsakliga verksamhet men många av dem är små. Sammantaget täcker de heller inte in alla politikområden, säger civilminister Erik Slottner.

Utredningen får därför ett utökat uppdrag och ska bland annat lämna förslag till organisations- och strukturförändringar som medför att regeringens behov av analys och utvärdering tillgodoses utan att statens kostnader ökar. Universitet och högskolor undantas från översynen.

Utredningstiden ligger fast. Uppdraget ska redovisas senast den 15 december 2024.
