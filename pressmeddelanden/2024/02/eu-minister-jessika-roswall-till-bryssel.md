# EU-minister Jessika Roswall till Bryssel

Ministrarna ska bland annat diskutera dagordningen för nästa toppmöte i Europeiska rådet som hålls 21–22 mars. Då kommer bland annat Rysslands aggression mot Ukraina, säkerhet och försvar samt situationen i Mellanöstern att tas upp.

Vid mötet i Allmänna rådet kommer Polen också att presentera en handlingsplan för att återupprätta rättsstatens principer i landet. EU-kommissionen aktiverade ett så kallat artikel 7-förfarande mot Polen 2017. Handlingsplanen beskriver åtgärder som Polen vidtar för att artikel 7-förfarandet ska kunna avslutas.
