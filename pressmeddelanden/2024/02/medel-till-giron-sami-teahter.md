# Medel till Giron Sámi Teáhter

Medlen tillförs Giron Sámi Teáhter för att stärka verksamheten och ge teatern ökade möjligheter att utveckla och bedriva sin rikstäckande verksamhet. Förstärkningen förväntas också stärka förutsättningarna för samisk konstnärlig utveckling och bidra till en ökad kunskap om samiskt liv, språk och kultur.

Bidraget på två miljoner kronor avser verksamhet under 2024. I budgetpropositionen för 2024 framgår att regeringen aviserat att förstärkningen om två miljoner kronor även ska gälla för 2025 och 2026.

Giron Sámi Teáhter har sin bas i Kiruna och bedriver scenkonst med den samiska kulturen och identiteten som grund.
