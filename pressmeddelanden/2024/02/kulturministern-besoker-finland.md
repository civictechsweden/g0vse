# Kulturministern besöker Finland

Under ministerdialogen kommer samtalet att handla om kulturens roll för samhällets motståndskraft, hur kulturarvet kan skyddas med tanke på kris och krig och vad ett samarbete mellan Sverige och Finland skapar för mervärde.

– Jag ser fram emot att besöka Finland för att bland annat ta del av hur de arbetar med beredskapsfrågor på kulturområdet. Jag tror att vi har mycket att lära av varandra genom att dela erfarenheter och kunskaper. Finland och Sverige har en unikt nära relation, säger Parisa Liljestrand.

Kulturministern kommer också att genomföra ett studiebesök på The European Centre of Excellence for Hybrid Countering Threats för att lära sig om centrets arbete med att skapa motståndskraft mot hybridkrigföring.

## Fakta om Hanaholmen

Hanaholmen är ett kulturcentrum för Sverige och Finland. Centrumet invigdes 1 juni 1975 och är en gåva från den finska staten för de skulder från krigstiden som Sverige efterskänkte till Finland. Hanaholmen arbetar för att utveckla samarbetet mellan länderna och genomför evenemang i form av bland annat utställningar, seminarier och möten inom flera olika ämnesområden.
