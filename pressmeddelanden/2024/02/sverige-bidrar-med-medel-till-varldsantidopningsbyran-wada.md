# Sverige bidrar med medel till Världsantidopningsbyrån, WADA

– Dopning är ett samhällsproblem med allvarliga konsekvenser för såväl brukare, anhöriga som för idrotten. Världsantidopningsbyrån spelar en viktig roll i det internationella arbetet för en dopningsfri idrott, säger socialminister Jakob Forssmed.

Världsantidopningsbyrån är bildat på initiativ av den Internationella olympiska kommittén och är företrädare för mellanstatliga organisationer och regeringar i hela världen. Organisationens uppdrag är utveckla och harmonisera internationella regler som ska motverka dopning inom idrotten. För att finansiera byråns verksamhet 2024 har en fördelning av Europas regeringars bidrag till verksamheten förhandlats fram inom Europarådet.

Regeringen har givit Kammarkollegiet i uppdrag att betala ut Sveriges andel om 267 103 US-dollar, motsvarande knappt 2,8 miljoner kronor, för 2024.
