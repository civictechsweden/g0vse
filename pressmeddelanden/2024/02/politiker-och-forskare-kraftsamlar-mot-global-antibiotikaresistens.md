# Forskning i fokus för att möta hotet om antibiotikaresistens

Socialminister Jakob Forssmed och Malin Grape, Sveriges ambassadör för arbetet mot antimikrobiell resistens, deltar den 6 och 7 februari i ”Evidence for Action (E4A) Dialogue on Antimicrobial Resistance”. E4A är ett initiativ för att identifiera de frågeställningar omkring antibiotikaresistens som är angelägna för beslutsfattare att samlas kring. Syftet är att koppla identifierade frågeställningar till högkvalitativ forskning för att sedan mynna ut i konkreta förslag till det högnivåmöte om AMR som kommer att hållas vid FN:s generalförsamling 2024\.

– Det här är en viktig förberedelse inför höstens möte. Vi vill lägga en grund för att frågan om AMR ska behandlas utifrån våra svenska prioriteringar och vi vill sprida det arbete om tillgång till nya och existerande antibiotika vi gjorde under EU\-ordförandeskapet. Jag vill också dela de värdefulla erfarenheter som finns av det breda svenska arbetet mot antibiotikaresistens, säger socialminister Jakob Forssmed.
