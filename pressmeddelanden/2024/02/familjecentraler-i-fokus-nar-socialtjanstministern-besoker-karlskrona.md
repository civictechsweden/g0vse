# Familjecentraler i fokus när socialtjänstministern besöker Karlskrona

Besöket är en del av ministerns arbete med att möta socialtjänstens medarbetare och få ta del av deras erfarenheter och synpunkter. Socialtjänstminister besöker regelbundet verksamheter för att skapa en bild kring läget runt om i landet.

– Det är oerhört viktigt för mig att besöka verksamheter runt om i landet för att ta del av erfarenheter, framgångsfaktorer och utmaningar i arbetet med att stödja barn och föräldrar. Alla barn i Sverige har rätt till en trygg uppväxt och ljus framtid, säger Camilla Waltersson Grönvall, socialtjänstminister.

Ministerns besök inleds på familjecentralen i Kungsmarken, där flera viktiga aktörer finns samlade på samma plats för att stödja barn och familjer. Socialtjänstministern besöker sedan Karlskrona kommun där hon får träffa medarbetare inom socialtjänsten.
