# Pål Jonson deltar i Natos försvarsministermöte i Bryssel

Natos åtgärder för avskräckning och försvar syftar till att vara krigsavhållande, och därmed fredsbevarande. På försvarsministermötet den 15 februari vid Natos högkvarter i Bryssel kommer de allierades försvarsministrar och Sverige som inbjudet land (invitee) att diskutera utvecklingen av Natos avskräckning och försvar.

Natos försvarsministermöte leds av Natos generalsekreterare Jens Stoltenberg.

Ukraine Defence Contact Group, UDCG, består av över 50 länder som donerar omfattande militärt stöd till Ukraina. Mötet leds gemensamt av USA:s och Ukrainas försvarsministrar. Mötet den 14 februari är det 19:e i ordningen sedan april 2022 och ländernas försvarsministrar eller försvarschefer kommer under mötet att informeras om det pågående arbetet inom de olika förmågekoalitionerna till stöd för Ukraina, t.ex. inom förmågekoalitionen för artilleri, mekaniserad strid och koalitionen för drönare.
