# Civilministern deltar vid ministermöte om förvaltningspolitik

Civilministern kommer under mötet att lyfta digitaliseringen av den offentliga förvaltningen och regeringens arbete mot korruption och otillåten påverkan.

– Den här typen av utbyte mellan EU-länderna är till stor nytta för utvecklingen av våra offentliga förvaltningar. På vissa områden står vi inför liknande utmaningar och där kan vi lära av varandra, säger civilminister Erik Slottner.

Belgien har som ordförande i EU:s ministerråd bjudit in till det informella mötet. I och med resan besöker civilministern även Volvo Cars i Ghent och Sveriges Kommuners och Regioners Brysselkontor.
