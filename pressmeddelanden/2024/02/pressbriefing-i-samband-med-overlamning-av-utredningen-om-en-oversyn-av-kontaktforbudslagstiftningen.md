# Pressbriefing i samband med överlämning av Utredningen om en översyn av kontaktförbudslagstiftningen

Mäns våld mot kvinnor är ett stort samhälls­problem som kränker och begränsar kvinnor. Tusentals flickor och kvinnor utsätts varje år för trakas­serier, våld och sexual­brott.

En utredning har sedan juli 2022 i uppdrag att bland säkerställa att kontaktförbudslagstift­ningen i så hög grad som möjligt tillgodoser intresset av att förebygga och ge skydd till främst kvinnor och barn som är utsatta för våld och andra kränkningar i nära relationer.

I mars 2023 beslutade regeringen att ge ett tilläggsdirektiv till utredningen, med uppdrag att även lämna förslag som innebär att det geografiska området för kontaktförbud, vid en särskilt allvarlig hotbild, utökas kraftigt till att i vissa fall kunna omfatta en hel kommun.

Måndag den 12 februari överlämnas betänkandet till justitieminister Gunnar Strömmer och jämställdhetsminister Paulina Brandberg. I samband med överlämningen hålls en pressbriefing. För mer information och intervjuförfrågningar, kontakta pressekreterare.

**Tid**: kl. 13.45. Inpassering från kl. 13.30.
**Plats:** Rosenbad, ingång Drottninggatan 1.

Obligatorisk föranmälan senast måndag den 12 februari kl. 11.30 till pressekreterare Erica Wide.
