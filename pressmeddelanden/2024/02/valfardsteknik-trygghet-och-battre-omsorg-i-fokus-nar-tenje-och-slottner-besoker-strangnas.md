# Pressinbjudan: Välfärdsteknik, trygghet och bättre omsorg i fokus när Tenje och Slottner besöker Strängnäs

Den 1 mars i år träder en ny lag i kraft i socialtjänstlagen som förtydligar möjligheten att använda digital teknik när insatser ges vid hemtjänst eller boende i särskilda boendeformer för äldre. Digital välfärdsteknik kan öka trygghet, delaktighet och självständighet för äldre och samtidigt komplettera medarbetarnas viktiga arbete och möjliggöra att deras kompetens tas tillvara på ett bättre sätt. Exempel på digital teknik är trygghetslarm med gps\-funktion och kamera för tillsyn i bostaden.

Media är välkomna att delta under den första delen av besöket på Kristinagården.
