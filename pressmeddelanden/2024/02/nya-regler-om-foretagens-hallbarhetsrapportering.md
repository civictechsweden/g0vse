# Nya regler om företagens hållbarhetsrapportering

Hållbarhetsrapporten ska innehålla den information som behövs för förståelsen av bolagets inverkan på frågor som rör miljö, sociala förhållanden, personal, bolagsstyrning, respekt för mänskliga rättigheter och motverkande av korruption och mutor och hur sådana hållbarhetsfrågor påverkar bolagets utveckling, ställning och resultat.

För att säkerställa att svenska företag kan verka på konkurrenskraftiga villkor inom EU föreslår regeringen att direktivet genomförs på miniminivå. Det innebär bland annat att vissa företag som i dag behöver lämna hållbarhets­rapport undantas det kravet.

Regeringen föreslår samtidigt vissa lagändringar i redovisningslagstiftningen som syftar till att förbättra företagens informationsgivning och som genomför EU\-direktivet om en jämnare könsfördelning i börsnoterade företagsstyrelser.

Lagändringarna föreslås i huvudsak träda i kraft den 1 juli 2024\.
