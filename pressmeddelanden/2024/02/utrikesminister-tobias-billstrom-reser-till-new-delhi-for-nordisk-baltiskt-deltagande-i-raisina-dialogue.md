# Utrikesminister Tobias Billström reser till New Delhi för nordisk-baltiskt deltagande i Raisina Dialogue

Indien är en allt viktigare partner för Norden och Baltikum. Förbindelserna förstärks mellan de nordiska och baltiska länderna och Indien inom flera områden, t.ex. handel och investeringar, en grön omställning och innovation.

Konferensen Raisina Dialogue, som Indien stått värd för varje år sedan 2016, har kommit att bli en betydande internationell plattform för diskussioner om geopolitiska och geoekonomiska utmaningar. Samtalen mellan globala partner om aktuella säkerhetsfrågor är ett viktigt mål med resan. NB8 kommer främst att understryka behovet av världsomfattande stöd för Ukraina och den regelbaserade världsordningen.

– Det regionala samarbetet mellan grannländerna i Norden och Baltikum har blivit viktigare än någonsin tidigare efter Rysslands fullskaliga invasion av Ukraina, och det gläder mig att vi kan göra Indienresan gemensamt i NB8:s regi, säger utrikesminister Tobias Billström.

Före konferensen kommer utrikesministern att besöka Bangalore för ett bilateralt program.
