# Regeringen rekommenderar elva svenska projekt till EU-stöd inom 5G och undervattensinfrastruktur för elektronisk kommunikation

Utöver de elva svenska projekten ger regeringen även sitt stöd till två finländska projekt som bidrar till att stärka Nordens konnektivitet gentemot omvärlden samt att säkra redundans i den digital infrastrukturen i Sveriges närområde.

– I och med detta kommer vi se en förstärkning av 5G\-infrastrukturen och implementering av ny teknik inom den offentliga sektorn. Men även en utveckling av undervattensinfrastruktur för elektronisk kommunikation som säkrar Sveriges uppkoppling till omvärlden, säger civilminister Erik Slottner.

Sverige och Europa är beroende av en väl fungerade digital infrastruktur. Ökad användning av nya digitala tjänster kräver bättre kapacitet i näten. I takt med att det geopolitiska läget förändrats har även behovet av säker konnektivitet ökat.
