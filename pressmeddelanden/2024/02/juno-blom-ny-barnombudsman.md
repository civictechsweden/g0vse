# Juno Blom ny barnombudsman

Juno Blom har bred erfarenhet och god kunskap från barnrättsområdet. Hon har även erfarenhet från arbete med hedersrelaterat våld och förtryck. Juno har innehaft olika tjänster på kommunnivå och i myndigheter, däribland i Norrköpings kommun och Länsstyrelsen i Östergötland. Sedan 2018 har hon varit ledamot i Sveriges riksdag för Liberalerna och är idag partiets talesperson inom barnrätts- och rättspolitik.

Barnombudsmannen är en statlig myndighet med uppdrag att företräda barns och ungas rättigheter och intressen utifrån FN:s konvention om barnets rättigheter, barnkonventionen.
