# Ny strategi för utvecklingssamarbetet med det civila samhället

– Vi möjliggör nu en breddning av kretsen civilsamhällsorganisationer och ökar fokuset på att nå ut i fält. Civilsamhällsorganisationerna är viktiga partners i det svenska humanitära biståndet och utvecklingssamarbetet. Med strategin förbereder vi också för ett ökat egenfinansieringskrav. Det är vår övertygelse att aktörers oberoende av staten är grundläggande för ett fritt, livskraftigt och pluralistiskt civilsamhälle, säger bistånds\- och utrikeshandelsminister Johan Forssell.

Bortom strategiperioden föreslås formatet med vidareförmedling av biståndsmedel genom strategiska partnerorganisationer att ses över. Detta i syfte att säkerställa transparens, effektivitet och rättssäkerhet. Regeringen avser också att under innevarande år pröva förutsättningarna för ett mer öppet och inkluderande ansökningsförfarande samt förändra arbetssätt så att administrativa kostnader, transaktionskostnader och transaktionsled kan minska. Regeringen avser även att förbereda ett ökat egenfinansieringskrav om 15 procent från 1 januari 2025 för organisationer med hemvist i andra länder än utvecklingsländer.

Förslagen är ett led i operationaliseringen av reformagendan [Bistånd för en ny era – Frihet, egenmakt och hållbar tillväxt](/rapporter/2023/12/bistand-for-en-ny-era---frihet-egenmakt-och-hallbar-tillvaxt/).
