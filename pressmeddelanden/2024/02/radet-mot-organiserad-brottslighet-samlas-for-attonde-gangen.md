# Rådet mot organiserad brottslighet samlas för åttonde gången

I den första svenska nationella strategin mot organiserad brottslighet som regeringen nyligen beslutat om är en tydlig målsättning att den kriminella ekonomin ska strypas. En viktig del i detta är att öka återtagandet av brottsvinster. Regeringen har därför nyligen gett ett antal myndigheter i uppdrag att gemensamt stärka arbetet med att öka återtagande av brottsvinster. Dessutom har regeringen beslutat om en lagrådsremiss med en ny förverkandelagstiftning som innebär att det ska bli enklare att ta brottsvinster från kriminella.

Mot bakgrund av detta ligger fokus för dagens möte med rådet på hur myndigheterna stärka och effektivisera det gemensamma arbetet med att öka återtagandet av brottsvinster samt förbereda sig inför den kommande förverkandelagstiftningen.

Vid mötet deltar, utöver de sex fasta medlemmarna, även generaldirektören för Brottsförebyggande rådet (Brå) och Rikskronofogden.

För mer information om mötet och möjligheter till intervju, kontakta pressekreterare.
