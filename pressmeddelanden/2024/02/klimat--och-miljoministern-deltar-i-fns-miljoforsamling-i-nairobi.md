# Klimat- och miljöministern deltar i FN:s miljöförsamling i Nairobi

På miljöförsamlingens högnivåmöte håller klimat- och milöminister Romina Pourmokhtari Sveriges nationella anförande och deltar i en av mötets ledarskapsdialoger. Ministern medverkar också i en rad evenemang bland annat kopplat till plastföroreningar och synergier mellan biologisk mångfald och kemikalier.

Därutöver kommer statsrådet att göra två studiebesök. Det ena hos det svensk-kenyanska företaget ROAM som tillverkar elektriska fordon. På det andra besöket åker hon till marknadsplatsen Gikomba, Östafrikas största secondhand-marknad, samt närliggande Nairobi River, för att visa på utmaningarna inom cirkulär ekonomi, avfallshantering, hållbara textiler, rättvis grön omställning och nya samarbeten för Team Sweden.

Under Unea 6 ska ett antal resolutioner och beslut förhandlas. EU lägger fram tre resolutioner på områdena vatten- respektive havspolicy samt cirkulär ekonomi. Sverige har under förhandlingarna bidragit med kompetens inom dessa områden samt för kemikalier och avfall. Utöver detta fattas beslut även inom klimatområdet, där bland annat en resolution för modifiering av solstrålning och luftföroreningar ligger på bordet.
