# Statsministerns besök till Budapest – program och information om medieackreditering

Agenda för mötet är säkerhets\- och försvarspolitiskt samarbete mellan Ungern och Sverige, förberedelser inför Ungerns kommande EU\-ordförandeskap och EU:s strategiska agenda. Efter mötet hålls en gemensam presskonferens med statsminister Ulf Kristersson och premiärminister Viktor Orbán.

### Program

Kl. 09\.55 \- Fototillfälle vid ankomst till premiärminister Orbáns kontor.
Enbart officiella fotografer men foton kommer finnas tillgängliga efteråt.

Kl. 11\.45 \- Presskonferens med statsminister Ulf Kristersson och premiärminister Viktor Orbán.
Adress: Színház street 1, 1013 Budapest. Inpassering från kl. 10\.30\. Pressträffen sänds på Viktor Orbáns Facebooksida (länk under genvägar).

Kl. 12\.35 \- Statsministern besöker Raoul Wallenbergs minnesmärke. Fototillfälle för media.
Adress: Raoul Wallenberg utca 11, 1136 Budapest.

### Ackreditering för media

Särskild ackreditering krävs för journalister som vill bevaka besöket på plats. Anmälan görs via e\-post till Jonathan Svensson (se presskontakt) senast torsdagen den 22 februari kl. 12\.00\. Ange namn, personnummer, telefonnummer, redaktionens namn, funktion (reporter eller fotograf) samt pass\- eller ID\-nummer. Skicka också en kopia på presslegitimation. Deltagande sker i mån av plats.
