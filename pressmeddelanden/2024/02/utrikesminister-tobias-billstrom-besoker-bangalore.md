# Utrikesminister Tobias Billström besöker Bangalore

– Indien är en viktig partner för Sverige, inte minst genom de närmare 280 svenska företag som är aktiva på den indiska marknaden. Det pågår en imponerande tillväxt och snabb teknikutveckling i Indien som är högst relevant för svenska företag. Bangalore fungerar som ett nav för det framväxande Indien och jag ser fram emot att stärka kontakterna på plats, säger utrikesminister Tobias Billström.

Efter besöket i Bangalore fortsätter utrikesministern till New Delhi för att tillsammans med nordisk-baltiska kollegor delta vid den säkerhetspolitiska konferensen Raisina Dialogue.
