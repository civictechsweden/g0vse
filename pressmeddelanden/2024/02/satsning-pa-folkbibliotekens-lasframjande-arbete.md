# Satsning på folkbibliotekens läsfrämjande arbete

– Ytterst är läsning en fråga om demokrati och likvärdighet. Det handlar dels om tillgången till utbildning och kultur, dels om möjligheten att ta plats i samhället och att som medborgare delta i det demokratiska samtalet. Här spelar biblioteken en avgörande roll i att göra Sverige till ett läsande land, inte minst genom att väcka läslusten och läsglädjen hos fler barn och unga. Biblioteken finns nära medborgarna och gör läsningen och litteraturen tillgänglig för fler, säger kulturminister Parisa Liljestrand.

I budgetpropositionen för 2024 föreslår regeringen flera satsningar på att stärka barns och ungas läsförmåga. Det handlar bland annat om 40 miljoner årligen 2024\-2026 för en långsiktig satsning på att stärka folkbibliotekens arbete med att främja läsning, där insatser riktade till barn och unga särskilt ska prioriteras.
