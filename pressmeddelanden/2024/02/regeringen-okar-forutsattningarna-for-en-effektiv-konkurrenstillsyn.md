# Regeringen ökar förutsättningarna för en effektiv konkurrenstillsyn

– Osund konkurrens hämnar entreprenörskap och tillväxt. Det drabbar inte minst små och medelstora företag, där offentliga aktörers säljverksamhet har en stor lokal påverkan. Villkoren för offentlig och privat säljverksamhet måste därför bli mer likartade och hindren för väl fungerande konkurrens tas bort, säger energi- och näringsminister Ebba Busch.

Under hösten 2023 gav regeringen en särskild utredare i uppdrag att se över behovet av ett nytt och bredare tillsynsverktyg på konkurrensområdet. För att säkra Konkurrensverkets möjligheter att undanröja osund konkurrens från offentliga aktörer ska nu utredaren även se över reglerna mot konkurrensbegränsande offentlig säljverksamhet. Tilläggsdirektivet syftar därmed till att se till att det inte lämnas kvar några luckor i arbetet med att stärka konkurrensen i Sverige.

Uppdraget ska redovisas senast den 28 februari 2025.
