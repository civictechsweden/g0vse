# Kulturminister Parisa Liljestrand inviger Folk och Kultur 2024

– Folk och kultur är en viktig mötesplats för alla som arbetar med att tillgängliggöra kultur i hela landet, och en värdefull möjlighet att diskutera kulturen som den samhällskraft den är – en kraft som både kan utmana och fungera sammanhållande, säger kulturminister Parisa Liljestrand.

Det övergripande temat för årets konvent är ”Kulturens betydelse i demokrati- och samhällsutvecklingen” med fokus på bland annat nya spår i det nordiska perspektivet, urfolk och nationella minoriteter, barn och unga liksom konstnärlig frihet.

Efter invigningen deltar kulturministern även i ett panelsamtal om kulturkanon.

Årets konvent pågår 7-10 februari i Eskilstuna och är den sjunde upplagan sedan starten 2018.

Folk och Kultur arrangeras av Länsteatrarna i Sverige, Regional Musik i Sverige samt Länsmuseernas samarbetsråd, i år är även Luleå kommun arrangörspartner.
