# Statsministern kallar till sig bankcheferna och Polisen efter äldrebedrägerier

– Det pågår en hänsynslös brottslighet mot många äldre i Sverige. De som drabbas blir inte bara av med sina besparingar, utan många känner dessutom skam efteråt trots att det är de som är brottsoffer. De skyldiga är naturligtvis de som begår brotten, men även bankerna har ett stort ansvar för att medverka till att stoppa brottsligheten. Det kan handla om att veta mer om sina kunder och att ha tillräckliga kontrollsystem som upptäcker när det sker avvikande transaktioner. Eller starkare skydd genom att ge en tredje part möjlighet att eftersignera större överföringar. Den organiserade brottsligheten bedöms omsätta 100\-150 miljarder kronor varje år. Och telefonbedrägerierna uppskattas till över 700 miljoner kronor. Äldre människor som ofta har svårast att värja sig drabbas värst. Det är hög tid att stoppa detta, säger statsminister Ulf Kristersson.

**Deltar från Regeringen gör**:
Ulf Kristersson, statsminister
Elisabeth Svantesson, finansminister
Gunnar Strömmer, justitieminister
Niklas Wykman, finansmarknadsminister

**Tid för mötet:**
Tisdag den 13 februari, klockan 14\.00\.
