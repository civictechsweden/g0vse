# Sverige tar plats i den internationella givarkoordineringsplattformen för Ukrainas uppbyggnad

– Sveriges nyblivna medlemskap i givarsamordningsplattformen för Ukraina är ett erkännande på Sveriges kraftfulla och långsiktiga engagemang. Det är glädjande att vi nu kan vara med och bidra till utformningen av det internationella stödet från insidan. Det handlar dels om stora volymer bistånd men också om att bereda väg för svenska, ukrainska och internationella företag genom att stimulera handel och näringsliv för att delta i uppbyggnaden av Ukraina, säger bistånds\- och utrikeshandelsminister Johan Forssell.

Sverige har inbjudits som ny medlem i styrkommittén till följd av det omfattande svenska stödet till Ukraina. Sverige ingår därmed MDCPs innersta krets tillsammans med G7\-länderna, EU\-kommissionen, Ukraina och internationella finansiella institutioner som Världsbanken och IMF. Andra länder som inbjudits att delta i den utökade styrkommittén är Nederländerna, Norge och Sydkorea.

Danmark, Estland, Lettland, Litauen, Polen och Spanien deltar som observatörer.
