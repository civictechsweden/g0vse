# Överintendent och chef anställd för Statens maritima och transporthistoriska museer

Lars Amréus har tidigare tjänstgjort som riksantikvarie och chef för Riksantikvarieämbetet och dess för innan överintendent och chef vid Statens historiska museer. Han har dessutom fungerat som expert, rådgivare och utredare i många nationella och internationella sammanhang.

– Lars Amréus har en lång och gedigen bakgrund från kulturarvsområdet som mångårig chef och ledare för flera myndigheter. Därför är han en väl lämpad kandidat för rollen som överintendent och chef för Statens maritima och transporthistoriska museer. Vi är glada att Lars Amréus tackat ja till uppdraget att leda myndigheten vidare, säger kulturminister Parisa Liljestrand.

Regeringen anställer Lars Amréus som chef och överintendent för Statens maritima och transporthistoriska museer från och med den 1 april 2024 till och med den 31 mars 2027.

## Statens maritima och transporthistoriska museer

Statens maritima och transporthistoriska museer är en statlig myndighet som arbetar med att bevara, utveckla samt bygga upp kunskaperna om det maritima och transporthistoriska kulturarvet.

Museimyndigheten driver och utvecklar Marinmuseum i Karlskrona, Sjöhistoriska museet, Vasamuseet och Vrak – Museum of Wrecks i Stockholm samt Järnvägsmuseet i Gävle.
