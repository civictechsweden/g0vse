# EU:s idrottsministrar i gemensamt uttalande till stöd för den europeiska idrottsmodellen

– Idrottens självständighet ska värnas och vi måste vara mycket tydliga med att vi fortsatt står bakom den svenska och europeiska idrottsmodellen. Det handlar ytterst om att idrotten ska vara demokratisk, självbestämmande och öppen för alla, säger Jakob Forssmed, socialminister och ansvarig för idrottsfrågor.

I november 2021 godkände idrottsministrarna i EU en rådsresolution om en europeisk modell för idrott. Bland annat mot bakgrund av EU\-domstolens domar i målen om fotbollens superliga, Internationella skridskoförbundet och Royal Antwerp FC den 21 december 2023 har nu 26 idrottsministrar undertecknat ett gemensamt uttalande där man vill förnya sitt stöd till modellen.

I uttalandet understryker man bland annat stödet för den europeisk idrottsmodellens pyramidstruktur, öppna system för uppflyttning och nedflyttning, gräsrotsstrategi och solidaritetsersättning, idrottens roll för nationell identitet och i samhällsbyggandet, samt uppmanar till att den europeiska modellen fortsatt ska vara ett centralt inslag i EU:s vision för den europeiska idrottens framtid.
