# Regeringen tar fram en ny handlingsplan för hbtqi-personers lika rättigheter och möjligheter

- Arbetet för att hbtqi-personer ska kunna leva ett liv där deras rättigheter och identitet respekteras fullt ut måste fortsätta. Insatserna i den nuvarande handlingsplanen har bidragit till viktiga framsteg. Men betydande utmaningar kvarstår för att nå målet om lika rättigheter och möjligheter, till exempel gällande hbtqi-personers hälsa som är sämre än majoritetsbefolkningens. Nu påbörjar vi därför arbetet med att ta fram en ny handlingsplan. Dialogen med det civila samhället utgör en viktig del i den processen, säger Paulina Brandberg.

Den nya handlingsplanen syftar till att konsolidera, komplettera och kraftsamla arbetet 2024–2027. Handlingsplanen kommer att fokusera på aktuella utmaningar och konkreta åtgärder.
