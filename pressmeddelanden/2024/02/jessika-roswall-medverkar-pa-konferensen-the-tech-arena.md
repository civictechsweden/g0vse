# Jessika Roswall medverkar på konferensen The Tech Arena

EU\-ministern deltar i ett panelsamtal kl. 12\.30 där också ambassadörerna Judith Gough CMG (Storbritannien) och Erik D Ramanathan (USA) samt Business Swedens vd Jan Larsson deltar.

– Den transatlantiska länken och samarbetet med våra strategiska partners är mycket viktiga. Tillsammans behöver vi främja såväl demokratiskt ledarskap som globalt samarbete inom framväxande tekniker, som AI och 6G. EU måste fokusera på sin långsiktiga konkurrenskraft och tydligt prioritera investeringar i forskning och utveckling, förbättra och förenkla regleringen, fördjupa den inre marknaden och öka sina handelsmöjligheter, säger EU\-minister Jessika Roswall.

Vid evenemanget deltar även andra ministrar, politiker, företagschefer, entreprenörer och investerare från Sverige, Norden och EU.

Evenemanget har fyra huvudsakliga teman: innovation, entreprenörskap, hållbarhet och ledarskap.
