# Ny generaldirektör för Statens fastighetsverk

Statens fastighetsverk har ett viktigt uppdrag i att förvalta statens fastigheter. Regeringen vill se hög effektivitet och fokus på kärnverksamheten. Det handlar om att se över det befintliga beståndet av fastigheter, ta hand om kulturhistoriskt värdefulla fastigheter som fått kraftigt ökade anslag, genomföra komplexa renoveringar, samt medverka i den kommande översynen av hyresmodellen för ett antal kulturfastigheter.

Max Elger har tidigare varit finansmarknadsminister med ansvar för finansmarknadsfrågor, konsumentfrågor och fastighetsfrågor. Dessförinnan har Max Elger varit statssekreterare med ansvar för bland annat budgetfrågor. Han har doktorerat i nationalekonomi. Max Elger tillträder sin tjänst som generaldirektör för Statens fastighetsverk den 1 mars.

Irene Svenonius har sedan 2017 varit regionråd i Stockholm. Dessförinnan har Irene Svenonius bland annat varit stadsdirektör i Stockholms stad och tillika verkställande direktör för Stockholms Stadshus AB. Irene Svenonius tillträder sin tjänst som överdirektör den 4 mars.
