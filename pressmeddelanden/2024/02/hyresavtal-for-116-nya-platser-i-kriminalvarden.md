# Hyresavtal för 116 nya platser i Kriminalvården

Genom hyresavtalen möjliggörs nödvändiga anpassningar och kapacitetsökningar i ett läge då beläggningssituationen i både anstalter och häkten är mycket ansträngd.

Anstalten Rödjan genomgår en omfattande kapacitetsökning och nu tillförs byggnader i tre etapper. De nya hyresavtalen innebär bland annat uppförande av två boendehus med totalt 116 planerade platser, sysselsättning i form av en industribyggnad, lager, storkök och flertalet andra byggnader. Preliminärt tillträde till etapperna är beräknat från februari i år och två år framåt.

Regeringen har sedan den tillträdde fattat beslut om hyresavtal som innebär cirka 1 700 platser i Kriminalvården.
