# Minister för civilt försvar Carl-Oskar Bohlin deltar på säkerhetskonferens i Berlin

Sverige genomför just nu en historisk återuppbyggnad av totalförsvaret, vilket har lett till ett ökat internationellt intresse. Statsrådet Bohlin har bjudits in för att berätta om de slutsatser som Sverige har dragit av kriget i Ukraina samt om de satsningar som görs på det civila försvaret.

Under sitt besök i Berlin kommer statsrådet Bohlin att tala på Berlin Security Conference den 20 november. Senare samma dag besöker Bohlin Hertie School för att träffa studenter och hålla ytterligare ett tal. Hertie School är ett privat universitet med tvärvetenskaplig och praktiskt inriktad undervisning, framstående forskning och ett omfattande internationellt nätverk.

I samband med besöket på Hertie School kommer det finns tillfälle för media att ställa frågor.
