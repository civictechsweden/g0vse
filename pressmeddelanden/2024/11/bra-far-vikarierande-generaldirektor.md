# Brå får vikarierande generaldirektör

Jonas Trolle är för närvarande chef för Center mot våldsbejakande extremism (CVE) vid Brottsförebyggande rådet. Hans förordnande som vikarierande generaldirektör gäller från och med den 18 november 2024 och längst till dess att en ny generaldirektör och chef tillträder sin anställning.

Regeringen har även utsett den biträdande chefen för CVE, Robert Kindroth, till vikarierande chef för CVE.

Regeringen har utsett Brottsförebyggande rådets nuvarande generaldirektör Mattias Larsson till rättschef vid Justitiedepartementet. Han tillträder sin nya tjänst den 18 november.
