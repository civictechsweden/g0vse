# Ytterligare åtgärder för att stoppa felaktiga utbetalningar från välfärdssystemen

I propositionen föreslås att lagen om skyldighet att lämna uppgifter till Utbetalnings­myndigheten ska kompletteras för att myndigheten bland annat ska kunna utföra mer effektiva dataanalyser och granskningar. De utökade uppgiftsskyldigheterna innebär att vissa myndigheter och arbetslöshetskassorna ska lämna fler uppgifter till Utbetalningsmyndigheten som rör utbetalningar av ekonomiska förmåner och stöd än vad de gör i dag. Myndigheterna och arbetslöshetskassorna ska även lämna uppgifter till Utbetalningsmyndigheten om vilka åtgärder de vidtagit med anledning av Utbetalningsmyndighetens underrättelser om felaktiga utbetalningar och om resultatet av dessa.

Dessutom föreslås att Utbetalningsmyndigheten ska få tillgång till det så kallade konto- och värdefackssystemet för att på ett mer effektivt sätt kunna hämta uppgifter om fysiska eller juridiska personers förhållande till kreditinstitut som myndigheten har rätt att ta del av.

Ändringarna föreslås träda i kraft den 1 mars 2025.
