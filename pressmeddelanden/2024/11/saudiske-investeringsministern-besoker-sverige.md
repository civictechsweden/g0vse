# Saudiske investeringsministern besöker Sverige

Saudiarabien är Sveriges största exportmarknad i Mellanöstern och Nordafrika. Exporten från Sverige till Saudiarabien har vuxit kraftigt de senaste åren.

– Jag besökte nyligen Saudiarabien och fick se de stora möjligheter som finns för svenska företag på den saudiska marknaden. Jag är glad att den saudiske investeringsministern nu också vill besöka Sverige för att ta del av vad svenska företag har att erbjuda. Svenska företags spetskompetens och högteknologiska produkter är högintressanta för Saudiarabien, säger bistånds\- och utrikeshandelsminister Benjamin Dousa.

Bistånds\- och utrikeshandelsministern står värd för en lunch där de ska diskutera handelsrelationen mellan Sverige och Saudiarabien. Minister Al\-Falhi träffar även finansministern Elisabeth Svantesson. Ytterligare träffar den saudiska delegationen ett stort antal svenska företag med intresse för den saudiska marknaden.
