# Pål Jonson besöker Arboga kommun

I kommunhuset i Arboga kommer försvarsminister Pål Jonson på onsdag den 13 november att hålla ett anförande vid en frågestund om det rådande säkerhetsläget och om totalförsvarspropositionen som regeringen lade fram tidigare under hösten. Frågestunden kommer även att handla om Försvarsmaktens och försvarsindustrins roll och behov lokalt i Arboga men också nationellt.

Utöver försvarsministern deltar även representanter från bland andra Arboga kommun, Försvarsmaktens telekommunikations- och informationssystemförband, FMTIS, Försvarsmaktens logistik, FMLOG, företagen Combitech och SAAB Aeronautics.
