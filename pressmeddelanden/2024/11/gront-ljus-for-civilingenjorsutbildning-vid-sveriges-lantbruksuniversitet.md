# Grönt ljus för civilingenjörsutbildning vid Sveriges lantbruksuniversitet

– Den här typen av kompetens är efterfrågad, bidrar till uppfyllandet av livsmedelsstrategin och målet om en växande cirkulär bioekonomi, säger landsbygdsminister Peter Kullgren.

Jord- och skogsbrukssektorerna befinner sig i en utveckling som kräver högre teknisk kompetens och förståelse för komplexa system. Genom beslutet kan SLU starta en utbildning som resulterar i ingenjörer som är väl rustade för att driva utvecklingen av ny teknik och samtidigt har kunskaper inom jord- och skogsbruk. Teknikutvecklingen är av stor betydelse för ett innovativt, robust och hållbart samhälle och för företagens konkurrenskraft.

Ändringen kommer att träda i kraft vid årsskiftet 2024/2025 och innebär att SLU får tillstånd att utfärda civilingenjörsexamen.
