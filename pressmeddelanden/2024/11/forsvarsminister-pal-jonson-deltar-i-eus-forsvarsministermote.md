# Försvarsminister Pål Jonson deltar i EU:s försvarsministermöte

Mötet inleds med att försvarsministrarna kommer att diskutera EU:s snabbinsatsstyrka och den pågående strategiska översynen av PESCO (det permanent strukturerade samarbetet) som är en ram för att stärka försvarssamarbetet mellan EU\-länderna.

EU:s fortsatta stöd till Ukraina utgör huvudpunkten på försvarsministermötet. Försvarsministrarna kommer bland annat att ta upp den europeiska fredsfaciliteten (EPF) och den militära utbildningsinsatsen till stöd för Ukraina (EUMAM Ukraina).

Avslutningsvis, kommer försvarsministrarna att tala om EU:s försvarsberedskap. Under mötet förväntas försvarsministrarna att bland annat diskutera arbetet med att stärka den europeiska försvarsindustriella och teknologiska basen. Försvarsministrarna förväntas också beröra Draghirapporten, Niinistörapporten, och ett vitpapper om framtiden för europeiskt försvar.
