# Justitieminister Gunnar Strömmer deltar på Nordic Democracy Forum

Forumet är en plattform för högnivådialoger och samarbete mellan nordiska ministrar, experter, tekniksektorn och civilsamhället. Syftet är att diskutera framtida utmaningar och möjligheter inom bland annat AI och ny teknik samt att diskutera strategier för att motverka desinformation och stärka den demokratiska sammanhållningen i Norden.

Förutom justitieminister Gunnar Strömmer kommer Nordic Democracy Forum att samla nordiska ministrar, experter och forskare, representanter från nationella myndigheter, större nordiska städer samt organisationer och företag. Forumet kommer även att inkludera utvalda internationella och multilaterala partners för att främja ett globalt perspektiv i frågorna.

Forumet är ett samarbete mellan Justitiedepartementet, Nordic Safe Cities, länsstyrelsen i Stockholm och Stockholms stad.

I samband med forumet står justitieminister Gunnar Strömmer värd för ett informellt nordiskt ministermöte på samma tema. Syftet är att fördjupa den gemensamma lägesbilden och understryka vikten av nordiskt samarbete i dessa frågor.

För mer information och intervjuförfrågningar, kontakta pressekreterare.
