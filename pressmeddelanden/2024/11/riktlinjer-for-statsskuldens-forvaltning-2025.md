# Riktlinjer för statsskuldens förvaltning 2025

Eftersom det saknas en tydlig och bestående kostnadsfördel för real upplåning jämfört med upplåning i nominella obligationer, kommer den utstående mängden realobligationer att minskas gradvis. Målet är att realobligationsskulden ska nå cirka 80 miljarder kronor vid slutet av 2029. Givet den låga statsskulden är det dessutom svårt att upprätthålla en god likvid andrahandsmarknad för både nominella och reala obligationer. Det finns därför skäl att prioritera nominella statsobligationer framför realobligationer vid upplåning.

En annan förändring är att löptiden för statsskulden nu kommer att mätas med ATR i stället för Macaulay duration. ATR påverkas inte av marknadsräntans svängningar och ger därför en mer stabil styrning.

Löptiden för statsskulden ska fortsätta att styras mot 3,5–6 år.
