# Nytt särskilt sändebud för Irak

Regeringen har utsett Jörgen Lindström till särskilt sändebud för Irak och myndighetschef för Sveriges ambassad i Bagdad med placering i Stockholm.

Jörgen Lindström har idag ansvar för frågor om migration och återvändande med ställning som ambassadör. Han har varit särskilt sändebud för Afghanistan och myndighetschef för Sveriges ambassad i Kabul med placering i Stockholm och tidigare varit ambassadör i Beirut och Bagdad. Han har tjänstgjort vid ambassaderna i Rabat och Islamabad samt Sveriges delegation, numera representation, till Nato i Bryssel. Han har även tjänstgjort som chef vid Kungliga Hovstaterna.

Jörgen Lindström tillträder sin nya befattning i december 2024.
