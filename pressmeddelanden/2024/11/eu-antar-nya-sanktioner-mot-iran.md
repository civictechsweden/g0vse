# EU antar nya sanktioner mot Iran

EU har kraftfullt fördömt Irans leveranser av ballistiska missiler till Ryssland och utlovat nya och betydande sanktioner.

Vid EU:s utrikesministermöte den 14 oktober beslutades om en första skärpning av sanktionerna mot Iran. Bland annat listades tre iranska flygbolag inklusive det nationella flygbolaget Iran Air.

Vid dagens utrikesministermöte i EU 18 november beslutade rådet om ytterligare skärpning av sanktionerna mot Iran.  Åtgärderna omfattar nya listningar och ett utökat förbud att exportera vissa komponenter och material till Iran som skulle kunna användas i tillverkningen av robotar och drönare.
