# Bistånds- och utrikeshandelsminister Benjamin Dousa uppmanar EU att slutföra förhandlingarna om ett handelsavtal med Mercosur

– Sverige är Europas största frihandelsvän och gör nu en Mercosuroffensiv för att få ett avtal på plats. EU har tidigare förhandlat handelsavtal som tjänar Sverige och EU väl och fler behövs. Vi befinner oss nu förhoppningsvis nära ett avslut i förhandlingarna med Mercosur och det är viktigt såväl ekonomiskt som geopolitiskt att EU slutför förhandlingarna, säger bistånds\- och utrikeshandelsminister Benjamin Dousa.

Brevet följer på det möte som hölls inom utrikesrådet för handelsfrågor (FAC Handel) den 21 november i Bryssel, då ministrarna diskuterade förhandlingarna. Förhandlingsrunda mellan EU och Mercosur pågår den 26–29 november i Brasilia.
