# Statsministern och överbefälhavaren besöker Försvarsmakten i Göteborg

Statsministern och överbefälhavaren kommer bland annat att besöka Älvsborgs amfibieregemente och Försvarsmedicinskt centrum på Göteborgs garnison.

Statsministern och överbefälhavaren stiger även ombord på HMS Skaftö för transport till Galterö där de bland annat besöker femte amfibiebataljonen. Under transporten tillbaka till Örlogshamnen kommer statsministern och överbefälhavaren provköra nya Stridsbåt 90 HSM.

Media är välkomna att delta vid delar av besöket. Obligatorisk föranmälan till Johanna Frejme senast fredag 15 november kl. 08.00, se presskontakt. Ange namn, personnummer, redaktion och i vilken funktion du vill delta (reporter eller fotograf). Mer detaljerad information ges vid anmälan. Antalet platser är begränsade varför deltagande sker i mån av plats.

För intervjuförfrågningar kontakta pressekreterare Tom Samuelsson.
