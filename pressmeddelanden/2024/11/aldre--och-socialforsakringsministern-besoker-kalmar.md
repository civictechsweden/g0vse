# Äldre- och socialförsäkringsministern besöker Kalmar

Ministern besöker Försäkringskassan i Kalmar för att träffa medarbetarna och höra om deras arbete. Det kommer bland annat att handla om hur Försäkringskassan arbetat med de förändringar i föräldraförsäkringen som trädde i kraft den 1 juli i år: såsom att antalet dubbeldagar fördubblats och att föräldrar ges möjligheter att överlåta föräldrapenning, exempelvis till nära anhöriga.

Äldre\- och socialförsäkringsminister Anna Tenje besöker också Nationellt kompetenscentrum anhöriga (Nka). Nka är en samarbetsresurs för att utveckla anhörigstödet och är ett expertstöd till kommuner, regioner och enskilda utförare avseende anhörigstödsfrågor. Nka ger också kunskapsstöd direkt till föräldrar och anhöriga till personer med en kombination av flera omfattande funktionsnedsättningar och omfattande medicinska behov.

Media är välkomna att närvara under delar av besöken. Kontakta pressekreterare Sebastian Tham för intervjuförfrågningar och mer information.
