# Ny ambassadör i Grekland

Regeringen har utsett Håkan Emsgård till ambassadör i Athen.

Håkan Emsgård är idag ambassadör i Kairo. Han har tidigare varit ambassadör i Haag och chef för Utrikesdepartementets enhet för Europeiska unionen. Han har även tjänstgjort bl.a. på Utbildningsdepartementet som chef för sekretariatet för analys och internationell verksamhet, på Statsrådsberedningen och på Europeiska banken för återuppbyggnad och utveckling (EBRD) i London.

Håkan Emsgård tillträder sin nya befattning i januari 2025.
