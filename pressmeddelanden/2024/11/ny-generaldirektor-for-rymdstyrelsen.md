# Ny generaldirektör för Rymdstyrelsen

– Jag är mycket glad för att Ella Carlsson har tackat ja till det här viktiga uppdraget. Med sin gedigna erfarenhet inom rymdområdet är jag övertygad om att hon kommer kunna leda och utveckla Rymdstyrelsen, säger utbildningsminister Johan Pehrson.

Ella Carlsson är teknologie doktor i fysik och har erfarenhet från ledande positioner inom rymdrelaterad akademi, industri och försvar. Hon kommer närmast från Försvarsmakten där hon har varit rymdchef och chef för rymdavdelningen. Ella Carlsson har också varit ledamot i Rymdstyrelsens styrelse sedan 2018\.
