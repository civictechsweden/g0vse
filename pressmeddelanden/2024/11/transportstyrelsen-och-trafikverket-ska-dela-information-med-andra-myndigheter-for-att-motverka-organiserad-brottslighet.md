# Transportstyrelsen och Trafikverket ska dela information med andra myndigheter för att motverka organiserad brottslighet

– Genom detta beslut stärks insatserna mot organiserad brottslighet. Nu förenklas och effektiviseras den samverkan som redan i dag sker mellan myndigheter. Önskemålet att omfattas av uppgiftsskyldigheten kommer från myndigheterna själva, säger infrastruktur- och bostadsminister Andreas Carlson.

Sedan tidigare omfattas 20 myndigheter av skyldigheten att lämna uppgifter enligt lagen om upp­gifts­skyldighet vid samverkan mot viss organiserad brottslighet. Bland dessa finns till exempel Arbetsför­medlingen, CSN, Försäk­rings­kassan, Kro­nofogdemyndigheten, Polismyndigheten och Skatte­verket.

Beslutet innebär att även Transportstyrelsen och Trafikverket nu tas med bland uppräknade myndigheter i förordningen om uppgiftsskyldighet vid samverkan mot viss organiserad brottslighet. Inom ramen för samverkan kan de därmed effektivare och enklare utbyta information i syfte att förebygga, förhindra eller upptäcka organiserad brottslighet.

Förordningsändringen träder i kraft den 1 januari 2025.
