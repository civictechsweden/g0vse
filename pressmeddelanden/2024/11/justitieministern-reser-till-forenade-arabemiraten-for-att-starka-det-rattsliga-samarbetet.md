# Justitieministern reser till Förenade arabemiraten för att stärka det rättsliga samarbetet

Polismyndigheten uppskattar att cirka 600 kriminella individer uppehåller sig utomlands i 57 olika länder och bedriver organiserad brottslig verksamhet riktad mot Sverige. En betydande andel av dessa kriminella personer har sökt sin tillflykt till Förenade arabemiraten.

Justitieminister Gunnar Strömmer reser därför till Förenade arabemiraten för att stärka det rättsliga samarbetet vad gäller både utredande åtgärder i brottmål och utlämningar. Detta för att göra det svårare för kriminella att bedriva brottslig verksamhet i Sverige med utlandet som bas, och att hålla sig undan lagföring.

Under resan kommer justitieministern möta Förenade arabemiratens justitieminister och andra företrädare för landets regering.

Med på resan är även företrädare för Åklagarmyndigheten och Ekobrottsmyndigheten.

För mer information, kontakta pressekreterare.
