# Stärkt Nordiskt-Baltiskt samarbete om säkerheten för kritisk undervattensstruktur

– Säkerhetsläget i närområdet är allvarligt. I en tid av geopolitisk förändring är det avgörande att vi har en robust, resilient och redundant undervattensinfrastruktur som binder samman våra länder. Denna kritiska infrastruktur är grundläggande för att kunna säkra vårt nationella behov av elektroniska kommunikationer och det dagliga användandet av digitala tjänster. Det är ett viktigt steg vi nu tar genom att stärka nordisk\-baltiska samarbetet i denna fråga, säger Erik Slottner, civilminister med ansvar för digital infrastruktur.

I ett gemensamt uttalande konstaterar de nordisk\-baltiska ministrarna med ansvar för digitala frågor, att undervattensinfrastruktur för elektronisk kommunikation utgör kritisk infrastruktur och betonar bland annat vikten av ett gemensamt nordisk\-baltiskt synsätt i arbetet med EU och Nato.

Därutöver betonar ministrarna vikten av reparationsförmåga, som är av vikt för att kunna reparera infrastrukturen vid incidenter så som olyckor eller sabotage. Genom det gemensamma uttalandet uttrycker Nordiska Ministerrådet även sitt stöd för [”New York Joint Statement on the Security and Resilience of Undersea Cables in a Globally Digitalized World”](https://www.state.gov/joint-statement-on-the-security-and-resilience-of-undersea-cables-in-a-globally-digitalized-world/).
