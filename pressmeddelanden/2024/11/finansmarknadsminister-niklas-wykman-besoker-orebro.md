# Finansmarknadsminister Niklas Wykman besöker Örebro

Under förmiddagen kommer finansmarknadsministern att hålla en föreläsning på Örebro universitet om det ekonomiska läget.

På eftermiddagen besöker ministern SCB. Där ska han informera sig om arbetet med regeringsuppdraget om utökade stickprovsundersökningar. Uppdraget handlar om att ta fram stickprovsinformation om hushållens skulder och vissa tillgångar. Syftet med uppdraget är att bredda beslutsunderlaget för den ekonomiska politiken genom att bättre belysa hushållens motståndskraft.

För ytterligare information eller intervjuförfrågningar, vänligen kontakta pressekreterare Victoria Ericsson.
