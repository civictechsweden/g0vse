# Utökat stöd i myndigheternas förenklingsarbete

Som en del av regeringens offensiva förenklingsagenda gavs uppdrag eller återrapporteringskrav om förenkling för företag till ett 30\-tal myndigheter i deras regleringsbrev för 2024\. Några myndigheter som sedan tidigare har i sitt grunduppdrag att arbeta med förenkling av regelverk och processer får \- i stället för uppdrag \- ett återrapporteringskrav i sitt regleringsbrev som innebär att de ska redovisa sitt arbete på området. Regeringen vill på så sätt minska regelbördan och de administrativa kostnaderna för företag samt förbättra deras kontakter med myndigheter.

Förenklingsarbetet består av två delar; dels regelförenkling av lagar, förordningar och föreskrifter, dels att underlätta för företag att följa regler. Det kan handla om att digitalisera ansökningar om olika tillstånd, att minska handläggningstider genom att utveckla interna processer eller att utveckla information och vägledning till företag inom ett specifikt område.
