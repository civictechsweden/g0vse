# Regeringen vill förbättra tillgången till kapital inom jordbruket

– Bristen på kapital hämmar investeringar och försvårar ägarskiften. Som en del i arbetet med att stärka jordbrukets kapitalförsörjning och öka svensk livsmedelsproduktion har regeringen därför beslutat om detta uppdrag, säger landsbygdsminister Peter Kullgren.

Det finns ett behov av kapital till nya investeringar och för ägarskiften i primärproduktionen som syftar till att upprätthålla och öka produktionen i linje med livsmedelsstrategins mål. I den strategiska planen finns det redan ett investeringsstöd för konkurrenskraft. Finansieringsinstrument skulle kunna vara ett komplement för att främja ytterligare investeringar.

Förhandsbedömningen ska analysera lämpligheten och ändamålsenligheten för att förbättra jordbrukets lönsamhet, öka livsmedelsproduktionen och stärka jordbrukets konkurrenskraft. Bedömningen ska omfatta en marknadsanalys, uppskattat finansieringsgap samt bedömning av lämpligt finansieringsinstrument inklusive dess form och storlek vid ett eventuellt genomförande. Jordbruksverket ska redovisa uppdraget senast den 27 juni 2025\.
