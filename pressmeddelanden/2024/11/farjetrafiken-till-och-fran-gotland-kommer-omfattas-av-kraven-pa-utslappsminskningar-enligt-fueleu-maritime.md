# Färjetrafiken till och från Gotland kommer omfattas av kraven på utsläppsminskningar enligt FuelEU Maritime

EU-förordningen FuelEU Maritime begränsar bland annat hur mycket växthusgaser de energikällor som används för sjötransporter får släppa ut.

– Teknikskiftet mot en fossilfri sjöfart fortsätter. Att inte behöva utnyttja EU-förordningens möjligheter till regellättnader är en tydlig signal att färjetrafiken till och från Gotland redan i dagsläget är en god bit på väg mot detta teknikskifte. Detta är också något som efterfrågats av både regionen och operatören, säger infrastruktur- och bostadsminister Andreas Carlson.

Regeringen utser Transportstyrelsen till ansvarig myndighet för de myndighetsuppgifter som regleras direkt i EU-förordningen.
