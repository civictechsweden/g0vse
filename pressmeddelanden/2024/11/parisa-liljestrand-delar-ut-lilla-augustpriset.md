# Parisa Liljestrand delar ut Lilla Augustpriset

– Läs\- och skrivförmåga är en högt prioriterad fråga för mig som kulturminister och för hela regeringen. Därför är det en ära att få dela ut Lilla Augustpriset. De unga författarna är våra framtida författare och priset symboliserar skrivandets betydelse. Ytterst är läsning en fråga om demokrati och likvärdighet, om tillgång till utbildning och kultur och möjligheten att delta i samhället. Men läsning handlar också om att förstå människan, både sig själv och andra, säger kulturminister Parisa Liljestrand.

Under galan delas Augustpriset ut i kategorierna: Årets svenska skönlitterära bok, Årets svenska fackbok och Årets svenska barn\- och ungdomsbok. Vid galan delas också Lilla Augustpriset och Svenska Förläggarföreningens Hederspris ut.
