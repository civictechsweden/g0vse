# Regeringen utser Eva Thunegard till ny vice riksåklagare

Eva Thunegard har varit chefsåklagare och områdeschef vid Åklagarområde Stockholm på Åklagarmyndigheten sedan oktober 2019. Eva Thunegard har före det haft flera befattningar inom myndigheten, bland annat som tillsynschef på Tillsynsavdelningen och kammarchef vid Norrorts åklagarkammare i Stockholm.

Eva Thunegard anställs med fullmakt, vilket innebär ett särskilt anställningsskydd och att hennes anställning inte är tidsatt. Anställningen gäller från och med den 1 december 2024.
