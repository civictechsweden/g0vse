# Utanförskap och arbete i fokus när Mats Persson besöker Köpenhamn

Under dagen ska arbetsmarknads\- och integrationsministern ta del av hur den danska integrationsbarometern är utformad, besöka ett utanförskapsområde och träffa det nationella integrationsrådet. Mats Persson möter även Danmarks sysselsättningsminister Ane Halsboe\-Jørgensen och Köpenhamns sysselsättnings\- och integrationsborgmästare Jens\-Kristian Lütken.

Den 29 november åker Mats Persson vidare till Öresundsbron för att träffa Öresundsbrokonsortiet som sköter driften av bron och diskutera arbetsmarknadsfrågor i regionen.
