# Arlandasamordnaren lämnar preliminära förslag för järnvägsområdet

– Vi följer utredningens arbete och kommer att ta del av de preliminära åtgärdsförslag som utredningen presenterar. Regeringens ambition är att stärka Arlandas konkurrenskraft och bidra till att flygplatsen får bättre möjligheter att utvecklas på ett långsiktigt hållbart sätt, säger infrastruktur\- och bostadsminister Andreas Carlson.

I det pågående uppdraget till den statliga samordnaren ingår att föra dialog med berörda aktörer för att identifiera och föreslå åtgärder som kan genomföras på såväl kort som lång sikt för ökad kapacitet och förbättrad tillgänglighet till och från Arlanda flygplats. Det handlar bland annat om åtgärder för väg\- och spårinfrastrukturen och lösningar för transporter och kollektivtrafik till och från flygplatsen.

I delrapporten Satsningar på järnväg för att stärka Arlanda flygplats konkurrenskraft, redovisar samordnaren preliminära förslag till åtgärder.

Slutliga bedömningar och förslag redovisas senast den 31 maj 2025\.
