# Sjukvårdsministern besöker Karlskrona och Region Blekinge

Sjukvårdsminister Acko Ankarberg Johansson kommer under sin resa till Karlskrona att besöka Blekingesjukhusets Thoraxcentrum för att ta del av deras hjärtintensivvård. Ministern kommer även att besöka avdelningen för klinisk fysiologi där medicinsk personal arbetar med att bedöma funktion och eventuella funktionsrubbningar inom olika organsystem.

Under eftermiddagen kommer sjukvårdsministern att få information av verksamhetschefen för barn- och ungdomspsykiatrin (BUP) i Blekinge om deras satsning på kortare köer.

Ministern kommer, likt vid varje regionbesök, även att träffa regionledningen för att diskutera aktuella politiska frågor samt ta del av arbetet med omställningen till god och nära vård.

Det finns tid för media. För mer information och intervjuförfrågningar, kontakta pressekreterare Joel Apelthun.

Under mandatperioden kommer sjukvårdsministern att besöka alla regioner för att föra en dialog om hälso- och sjukvården i regionen och besöka dess verksamheter. Detta är det trettonde regionbesöket som sjukvårdsministern genomför.
