# EU förlänger militär utbildningsinsats till stöd för Ukraina

– EU:s militära utbildningsinsats är en central del av EU:s militära stöd till Ukraina. Dagens beslut är ett uttryck för unionens fortsatta långsiktiga stöd, säger utrikesminister Maria Malmer Stenergard.

EU:s militära utbildningsinsats till stöd för Ukraina (European Union Military Assistance Mission, EUMAM), tillhandahåller utbildning för ukrainska militärtjänstgörande på såväl grundläggande som specialiserad nivå. Utbildningen bedrivs i EU. Dagens beslut innebär att insatsen förlängs till den 15 november 2026 samt att EUMAM och Natos stödåtgärd för Ukraina, NSATU (Nato Security Assistance and Training for Ukraine), kan arbeta närmare varandra och dela information mellan sig.

Sverige är drivande för att stärka EU:s stöd till Ukraina samt sanktionerna mot Ryssland i syfte att begränsa Rysslands inkomster och krigsförmåga
