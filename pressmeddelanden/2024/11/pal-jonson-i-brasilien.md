# Pål Jonson i Brasilien

Sverige och Brasilien har haft diplomatiska relationer i snart 200 år. Länderna samarbetar även på försvarsområdet och på mötet kommer Jonson och Múcio bland annat att diskutera samarbete kring försvarsmateriel.

Sverige och Brasilien har till exempel ett samarbete kring stridsflyget Jas Gripen, som bägge länderna använder. En anläggning för utveckling, slutmontering, test och utvärdering av Jas 39 Gripen finns i Saõ Paulo i Brasilien.

I anslutning till mötet kommer Jonson även att besöka flygvapenövningen Cruzex, som just nu genomförs för åttonde gången sedan starten år 2002. Det är Latinamerikas största flygvapenövning. I övningen deltar Brasilien med Jas 39 Gripen E.

Diskussioner om det säkerhetspolitiska läget i Europa och i Latinamerika står också på agendan när de två ministrarna möts.
