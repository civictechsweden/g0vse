# Sjukvårdsministern deltar i Europeiska rådets EPSCO-möte i Bryssel

Sjukvårdsministern kommer bland annat att delta i rådets diskussion om läget för översynen av läkemedelslagstiftningen i EU. Läkemedelspaketet syftar till att förbättra säkerheten i läkemedelsförsörjningen och förhindra bristsituationer.

– Europas patienter riskerar att bli utan livsviktiga läkemedel om EU inte lyckas öka konkurrenskraften. Historiskt sett har vi haft en stark position inom läkemedelssektorn, med ledande forskningsinstitut, europeiska läkemedelsföretag och banbrytande medicinska genombrott. I en tid av ökad global konkurrens måste vi säkerställa att Europa behåller denna position, säger sjukvårdsminister Acko Ankarberg Johansson.
