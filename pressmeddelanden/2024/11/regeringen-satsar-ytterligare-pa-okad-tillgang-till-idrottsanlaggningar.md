# Regeringen satsar ytterligare på ökad tillgång till idrottsanläggningar

– Vi fortsätter att ta viktiga steg inför Fritidskortets införande. Äntligen kan fler föreningar i landet få chansen att öka tillgången till eller anpassa lokaler och på så sätt både behålla och nå fler barn och unga, säger socialminister Jakob Forssmed.

Tillgången till idrottsanläggningar är en förutsättning för att fler barn och unga ska kunna få en aktiv och meningsfull fritid. Sveriges Riksidrottsförbund har för 2024 totalt med denna nya satsning fått 130 miljoner kronor för ändamålet. Söktrycket från föreningar har varit stort för att kunna ta del av medlen.
