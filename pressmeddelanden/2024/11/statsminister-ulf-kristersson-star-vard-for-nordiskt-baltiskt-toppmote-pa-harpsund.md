# Statsminister Ulf Kristersson står värd för nordiskt-baltiskt toppmöte på Harpsund

Under mötets första dag kommer diskussionerna bland annat handla om de transatlantiska relationerna och regional säkerhet i Östersjöregionen. Ledarna kommer även diskutera det fortsatta långsiktiga stödet till Ukraina.

På eftermiddagen den 27 november hålls en pressträff med regeringscheferna.

Den 28 november har statsminister Ulf Kristersson och Polens premiärminister Donald Tusk bilaterala överläggningar. Vid mötet undertecknas ett nytt strategiskt partnerskap mellan Sverige och Polen. Statsministern och premiärministern kommer därefter hålla en gemensam pressträff.

Toppmötet sker mot slutet av Sveriges ordförandeskap i det informella utrikes\- och säkerhetspolitiska samarbetet NB8\.

### Praktisk information för media

Media som önskar bevaka mötet på plats behöver ansöka om särskild ackreditering senast 18 november. Mer information om ackreditering, ett preliminärt program samt praktisk information finns i ”media advisory” – se länk under genvägar.
