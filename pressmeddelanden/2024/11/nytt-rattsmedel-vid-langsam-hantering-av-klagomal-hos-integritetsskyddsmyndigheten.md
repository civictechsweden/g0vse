# Nytt rättsmedel vid långsam hantering av klagomål hos Integritetsskyddsmyndigheten

Regeringen föreslår att ett nytt rättsmedel mot långsam hantering av klagomål hos IMY införs genom ändringar i dataskyddslagen och brottsdatalagen. Förslaget har sin grund i EU\-rättsliga krav på ett effektivt rättsmedel för enskilda om handläggningen av klagomål hos IMY fördröjs.

Förslaget innebär att en person som klagat hos IMY och ännu efter tre månader inte har fått besked om tillsyn kommer att inledas ska kunna begära att myndigheten lämnar ett sådant besked. IMY har då två veckor på sig att antingen lämna ett sådant besked eller avslå begäran i ett beslut. Om IMY inte lämnar besked eller fattar beslut inom den tidsfristen ska begäran anses ha avslagits. IMY:s beslut ska kunna överklagas till förvaltningsrätten. Detta gäller även i fråga om ett avslagsbeslut som ska anses ha avslagits. Förvaltningsrätten ska, om den anser att IMY borde ha möjlighet att lämna ett besked i frågan om tillsyn ska inledas eller inte, förelägga myndigheten att göra det snarast.

Lagändringarna föreslås träda i kraft den 1 april 2025\.
