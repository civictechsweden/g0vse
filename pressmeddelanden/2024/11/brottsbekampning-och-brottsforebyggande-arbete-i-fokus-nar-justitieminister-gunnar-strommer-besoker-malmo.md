# Brottsbekämpning och brottsförebyggande arbete i fokus när justitieminister Gunnar Strömmer besöker Malmö

Justitieministern kommer träffa representanter från Tryggare Malmö, vilket är en satsning av Malmö stad där man genom samverkan mellan flera kommunala och statliga aktörer arbetar för en ökad trygghet och säkerhet i Malmö.

Vidare kommer justitieministern besöka institutionen för kriminologi vid Malmö universitet för att bland annat ta del av institutionens forskning om varför en del barn och ungdomar hamnar i kriminalitet och varför vissa platser eller områden är mer brottsutsatta och otrygga än andra.

Justitieministern kommer även besöka polisutbildningen i Malmö och få information om den forskning, utbildning och samverkan som institutionen för polisiärt arbete bedriver.

För intervjuförfrågningar, kontakta pressekreterare.
