# Civilminister Erik Slottner leder nordiskt ministermöte om digitalisering och AI

– Jag ser fram emot att diskutera såväl kritisk undervattensinfrastruktur som AI med mina nordiska och baltiska kollegor. För att vi fortsatt ska vara en av världens mest digitaliserade regioner behövs sådana här samarbeten. Det bidrar till att riva gränshinder, öka mobiliteten och tillgodose pålitlig uppkoppling i regionen, säger civilminister Erik Slottner.

På dagordningen för Nordiska ministerrådet för digitalisering står bland annat samtal om hur digitaliseringen ska prioriteras 2025–2030. Ministrarna kommer även att diskutera ett potentiellt närmare samarbete kring kritisk undervattensinfrastruktur, en prioritering som Sverige har identifierat som särskilt viktigt under sitt ordförandeskap. De nordiska och baltiska ministrarna kommer avslutningsvis diskutera samarbete rörande AI.
