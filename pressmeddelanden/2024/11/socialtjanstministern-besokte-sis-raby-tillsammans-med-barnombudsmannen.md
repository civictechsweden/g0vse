# Socialtjänstministern besökte SiS Råby tillsammans med Barnombudsmannen

– I arbetet att komma närmare en trygg och ljus framtid för alla barn i Sverige är det oerhört viktigt för mig att besöka verksamheter runt om i landet. Det har varit otroligt givande att tillsammans med Juno ta del av SiS Råbys verksamhet, arbetet på hemmet och framför allt ungdomarnas personliga erfarenheter, säger Camilla Waltersson Grönvall, socialtjänstminister.

SiS ungdomshem Råby tar emot både flickor och pojkar. De har platser för sluten ungdomsvård samt behandlingsplatser för LVU-placerade ungdomar. De arbetar för att kunna erbjuda socialtjänsten flexibla vårdkedjor med möjlighet att tillgodose såväl behov av akutvård och utredningsinsatser som behandling i slutna och öppna former samt eftervård.

Under besöket till Lund talade socialtjänstministern även för socionomprogrammet på Lunds universitet.
