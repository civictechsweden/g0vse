# Pensionsavgiftsutredningen får förlängt

Mot bakgrund av att Pensionsgruppen – en blocköverskridande arbetsgrupp som består av företrädare för samtliga riksdagspartier – den 24 oktober kom överens om en månads förlängning av Pensionsavgiftsutredningen, har regeringen nu beslutat att förlänga utredningstiden. Utredningen har i uppdrag att se över avgiftsnivån i det allmänna inkomstgrundade pensionssystemet.

– Förlängningen ger utredningen ytterligare tid för dialog med viktiga aktörer, bland annat arbetsmarknadens parter, så att avgiftsnivån i pensionssystemet kan bli allsidigt belyst, säger äldre\- och socialförsäkringsminister Anna Tenje.

Utredningen förlängs från 3 mars till 3 april 2025\.
