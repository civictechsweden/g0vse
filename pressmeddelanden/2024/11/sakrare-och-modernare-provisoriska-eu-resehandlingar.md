# Säkrare och modernare provisoriska EU-resehandlingar

En säkrare resehandling bidrar till säkerheten inom EU och vid EU:s gränser. Reglerna underlättar också för EU\-medborgare att resa hem. Förordningsändringarna som regeringen beslutat om innebär att ett EU\-direktiv genomförs. Ändringarna ger medborgare i ett EU\-land rätt att söka hjälp och få en provisorisk EU\-resehandling utfärdad vid varje medlemsstats ambassad eller konsulat utanför EU. Detta förutsatt att den egna medlemsstaten inte har en ambassad eller ett konsulat som kan hjälpa dem.

Det kan till exempel handla om att en EU\-medborgare fått sitt pass stulet eller borttappat. Resehandlingen gäller för en enkel resa och gör det möjligt för EU\-medborgaren att återvända hem.

Författningsändringarna träder i kraft den 9 december 2025\.
