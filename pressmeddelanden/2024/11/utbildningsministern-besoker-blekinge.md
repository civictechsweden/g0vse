# Utbildningsministern besöker Blekinge

På BTH besöker utbildningsministern bland annat Nationellt undervattenstekniskt centrum som är en länk mellan forskning, näringsliv och myndigheter.

Ministern kommer också att besöka Karlskrona Education Hub (KEH) som samlar nationellt, regionalt och kommunalt tillgängliga utbildningar för att möta arbetsgivares kompetensbehov.

– För att få in rätt och skicklig kompetens på arbetsmarknaden krävs satsningar på alla plan. När det nu uppdagas att studenter på lärosäten runt om i Sverige har försämrade läs\- och skrivförmågor, är det extra viktigt med samarbete mellan olika aktörer för att få kompetenta och skickliga framtida arbetstagare. Det ska bli väldigt spännande att höra mer om Blekinge tekniska högskolas och KEH:s arbete, säger utbildningsminister Johan Pehrson.

I Ronneby besöker ministern Gymnasieskolan Knut Hahn som tidigare hade utmaningar med stök och otrygghet, men som i dag vänt utvecklingen.

– Det ska bli intressant att få höra mer om hur samarbetet mellan skola, socialtjänst och polis har skapat ordning och reda i klassrummen på Gymnasieskolan Knut Hahn. En skolmiljö som präglas av trygghet är en förutsättning för elevernas lärande, säger utbildningsminister Johan Pehrson.

Kontakta pressekreterare Alexandra Örenmark för intervjuförfrågningar och mer information.
