# Halvledarteknikens sårbarhet ska riskbedömas

– Säker tillgång till banbrytande tekniker, råvaror och insatsvaror är av avgörande betydelse för samhällets funktionalitet. Regeringen arbetar aktivt med att förebygga hot och stäkra Sveriges försörjningslösningar. Detta regeringsbeslut är ett exempel på det arbetet, säger försvarsminister Pål Jonson

EU-kommissionen meddelade 2023 att medlemsstaterna ska ta fram metoder och verktyg för att skydda banbrytande teknik från antagonistiska stater och aktörer.

Försvarets materielverk ska med stöd från Försvarsmakten, Totalförsvarets forskningsinstitut och Inspektionen för strategiska produkter genomföra en riskbedömning på området halvledarteknik.

Genom att identifiera, inventera och analysera strategiskt skyddsvärda produkter, verksamheter och entiteter samt hot och hotaktörer ska sårbarheter och motåtgärder identifieras och analyseras.

Uppdraget ska redovisas till Försvarsdepartementet senast den 1 maj 2025.
