# Britta Söderqvist blir ny chef för Statens museer för världskultur

– Det är med glädje jag kan meddela att regeringen i dag har utsett Britta Söderqvist till överintendent och chef för Statens museer för världskultur. Hon är en erfaren chef och ledare som haft ledande positioner inom museisektorn. Britta Söderqvist har drivit strategiska förändrings- och utvecklingsarbeten i sina tidigare roller och har god erfarenhet av att arbeta med att tillgängliggöra konst och kultur för en bred publik. Hon har mycket goda förutsättningar för att leda myndigheten framåt, säger kulturminister Parisa Liljestrand.

Britta Söderqvist har bland annat arbetat som enhetschef för Innehåll och lärande på Statens museer för världskultur. Hon är i dag ytterst ansvarig chef för Göteborgs museer och konsthall, Sveriges största kommunala musei- och konsthallsverksamhet. Den publika verksamheten omfattar Göteborgs konstmuseum, Göteborgs stadsmuseum, Sjöfartsmuseet Akvariet, Röhsska museet och Göteborgs Konsthall.

– Jag är så glad för förtroendet att få leda den här myndigheten. Med omsorg om den globala samlingen, om människor och om samhälle ska vi fortsätta arbetet med att erbjuda angelägna museiuppleveler, säger Britta Söderqvist.
