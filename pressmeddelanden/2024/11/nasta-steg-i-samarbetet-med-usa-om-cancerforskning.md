# Nästa steg i samarbetet med USA om cancerforskning

– Avtalet med USA är en viktig del i vår gemensamma kamp mot cancer. Genom att gå samman för att öka tempot i framtagandet av ny kunskap kan vi snabbare nå framsteg inom cancerforskning och förbättra vården för cancerpatienter, säger sjukvårdsminister Acko Ankarberg Johansson.

Uppdraget innebär att Socialstyrelsen ska vara sammankallande myndighet för svenska aktörer i den gemensamma styrkommittén som Sverige och USA avser att tillsätta. Myndigheten ska leda arbetet i styrkommittén, utse svenska deltagare samt planera och genomföra en gemensam cancerkonferens för länderna i Sverige under 2025\.

Socialstyrelsen ska senast den 31 mars årligen delredovisa uppdraget till Socialdepartementet. Uppdraget ska slutredovisas senast den 31 mars 2029\. Uppdragstiden speglar tiden för samarbetsavtalet.
