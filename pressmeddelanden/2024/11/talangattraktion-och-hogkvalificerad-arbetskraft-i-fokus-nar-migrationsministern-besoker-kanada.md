# Talangattraktion och högkvalificerad arbetskraft i fokus när migrationsministern besöker Kanada

Att attrahera och behålla högkvalificerad internationell arbetskraft är en prioriterad fråga för regeringen och en viktig del av regeringens strategi för utrikeshandel. Kanada har genom en framgångsrik politik för arbetskraftsinvandring blivit ett föredöme för länder som vill attrahera internationell talang och rankas som en toppdestination för utländsk arbetskraft. Syftet med migrationsministerns resa till Kanada är därför att utbyta erfarenheter och inspireras av landets arbete för att attrahera och behålla högkvalificerad arbetskraft.

– Sverige ska vara ett attraktivt land för högkvalificerad arbetskraft. Regeringen arbetar för att främja sådan migration, men det finns fortfarande mer kvar att göra. Jag ser därför fram emot att fördjupa Sveriges goda relation med Kanada och utbyta värdefulla erfarenheter kring talangattraktion, säger migrationsminister Johan Forssell.

Under besöket kommer migrationsministern även att bland annat träffa nyckelpersoner inom den kanadensiska regeringen, tankesmedjor och representanter från näringslivet.

För mer information och intervjuförfrågningar, kontakta pressekreterare.
