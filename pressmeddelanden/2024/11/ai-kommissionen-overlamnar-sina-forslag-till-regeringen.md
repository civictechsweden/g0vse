# AI-kommissionen överlämnar sina förslag till regeringen

– AI har stor potential att förbättra välfärden, höja kvaliteten i myndigheternas tjänster och stärka Sveriges konkurrenskraft. Vi ska vara ledande när det kommer till utveckling och användning av AI. Det ska bli mycket intressant att nu ta del av förslagen, säger civilminister Erik Slottner

AI\-kommissionens arbete har samlat många aktörer inom såväl privat som offentlig sektor för att genomlysa förutsättningarna för AI inom stora delar av samhället. I uppdraget har det bland annat ingått att lämna konkreta förslag för att utveckla användningen av AI inom offentlig förvaltning, underlätta för innovation och bidra till en såväl säker som etisk utveckling av tekniken.

I uppdraget har det även ingått att analysera och beskriva AI utifrån en mängd olika områden. Exempelvis hur tekniken kan användas för att skydda demokratiska processer från otillbörlig påverkan, hur förutsättningarna för kompetensförsörjning kan stärkas och vilken roll Sverige kan inta i internationella samarbeten.

Totalt presenterar kommissionen 75 olika förslag på åtgärder som exempelvis berör nya utredningar, uppdrag till myndigheter och utökat statligt åtagande i form av finansiering.
