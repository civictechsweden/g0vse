# Andreas Carlson och Carl-Oskar Bohlin besöker Trafikverket i Borlänge

Besöket har fokus på civilt försvar och Trafikverket kommer bland annat beskriva beredskapen inför kommande vinter, myndighetens arbete med civilt försvar, internationell samverkan och Natomedlemskapets påverkan på transportsektorn. Trafikverket kommer även att redogöra för arbetet med att utveckla beredskapssektorn Transporter.

Under besöket kommer Trafikverket också att redovisa två regeringsuppdrag som ska lämnas till regeringen den 15 november och som syftar till att stärka civilt försvar och krisberedskap. Det första av uppdragen rör förbättrad förmåga inom lägesbildsområdet, det andra av uppdragen rör reservhamnskapacitet på Gotland.
