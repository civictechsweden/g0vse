# Utrikesminister Maria Malmer Stenergard deltar i Sveriges statsbesök till Singapore

– Jag ser fram emot Sveriges första statsbesök till Singapore med fokus på grön omställning och innovation. Sverige och Singapore rankas ofta bland de mest innovativa länderna i världen. Utbytet mellan våra länder är omfattande med fler än 300 svenska företag etablerade i landet men också mellan våra universitet. Vi ser fram emot att stärka våra näringslivs\- och forskningssamarbeten ytterligare och utveckla den säkerhetspoltisika dialogen, säger utrikesministern Maria Malmer Stenergard.

Utrikesminister Maria Malmer Stenergard är en del av den statsbesöksdelegation som åtföljer kungaparet till Singapore. Regeringen representeras även av infrastruktur\- och bostadsminister Andreas Carlson samt statssekreterare Håkan Jevrell och statssekreterare Miriam Söderström. Dessutom kommer ett 50\-tal svenska företag, myndigheter, lärosäten och andra organsiationer att ingå i en näringslivdelegation som Buisness Sweden arrangerar. Utrikesministern deltar under hela besöket.
