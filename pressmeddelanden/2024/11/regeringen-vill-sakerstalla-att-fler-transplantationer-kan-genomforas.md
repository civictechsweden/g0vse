# Regeringen vill säkerställa att fler transplantationer kan genomföras

Förra året uppgick de livräddande transplantationerna till omkring 900 tack vare en ökad donationsvilja och ökade möjligheter att donera. Bland annat ny lagstiftning och införandet av ett nytt tillvägagångssätt för att tillvarata organ från avlidna har lett fram till detta.

Men behovet av organ är fortfarande större än tillgången. Regeringen gav därför 2023 Socialstyrelsen i uppdrag att ta fram en nationell handlingsplan för regionernas arbete med organ\- och vävnadsdonationer. Organdonationer är på många sjukhus en sällanhändelse och en organdonation är resurskrävande och innebär en strikt tidsatt och reglerad vårdprocess. Det gör att samordning och insatser inom och mellan regionerna behöver förbättras. Socialstyrelsen ska också ta fram ett nationellt kunskapsstöd om donationsprocessen.

– De minuter det tar att registrera sig i donationsregistret kan bli en livstid för någon annan. Vi behöver kunna rädda fler i donationskön och öka kunskapen kring att vilja eller kunna donera sina organ efter döden, säger sjukvårdsminister Acko Ankarberg Johansson.

Socialstyrelsen ska redovisa arbetet med ett kunskapsstöd den 18 december 2024 och den nationella handlingsplanen den 23 oktober 2025\.
