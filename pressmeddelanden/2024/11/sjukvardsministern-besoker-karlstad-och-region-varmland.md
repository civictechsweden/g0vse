# Sjukvårdsministern besöker Karlstad och Region Värmland

Sjukvårdsminister Acko Ankarberg Johansson kommer under sin resa till Karlstad att besöka Larmcentralen. Region Värmland har under våren tagit över SOS alarm i egen regi. Ministern kommer även att besöka Centralsjukhuset i Karlstad och akutmottagningen. Bland annat kommer representanter från både Region Värmland och Karlstads kommun att informera om arbetet med biståndsbedömning.

Under eftermiddagen kommer sjukvårdsministern att besöka Kliniskt träningscentrum. Centrumets uppdrag är att bidra till ökad patientsäkerhet genom att möjliggöra kontinuerlig klinisk kompetensutveckling för personal inom hälso- och sjukvården.

Ministern kommer, likt vid varje regionbesök, även att träffa regionledningen för att diskutera aktuella politiska frågor samt ta del av arbetet med omställningen till god och nära vård.

Det finns tid för media. För mer information och intervjuförfrågningar, kontakta pressassistent Matilda Anttonen.

Under mandatperioden kommer sjukvårdsministern att besöka alla regioner för att föra en dialog om hälso- och sjukvården i regionen och besöka dess verksamheter. Detta är det tolfte regionbesöket som sjukvårdsministern genomför.
