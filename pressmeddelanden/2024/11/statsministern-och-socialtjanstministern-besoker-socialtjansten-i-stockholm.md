# Statsministern och socialtjänstministern besöker socialtjänsten i Stockholm

Tidigare samma dag tar socialtjänstministern emot den så kallade mellantvångsutredningen, som bland annat undersökt om socialtjänsten ska kunna besluta om obligatoriska insatser för vårdnadshavare utan deras samtycke. Utredningen har också undersökt om socialtjänsten ska få utökade befogenheter att besluta om öppna insatser för barn och unga utan samtycke.

Regeringen arbetar just nu med en ny socialtjänstlag som ska börja gälla i juli nästa år. Den nya lagen kommer ge socialtjänsten bättre möjligheter att arbeta med förebyggande insatser, både riktade mot barn och unga men också mot vårdnadshavare.

Media är välkomna att delta vid delar av besöket. Obligatorisk föranmälan till Hanna Strömberg senast tisdag den 12 november kl. 16.00, se presskontakt. Mer detaljerad information ges vid anmälan. Deltagande sker i mån av plats.
