# Parisa Liljestrand besöker Sundsvall

– Inte mycket slår en riktigt bra deckare. Som lärare och rektor ligger läsning mig väldigt varmt om hjärtat. Deckare är en populär genre som uppskattas av många, även många unga. Det är därför positivt att Deckarfestivalen i Sundsvall lyfter fram denna genre och skapar ett forum för alla deckarförfattare och deras läsare, säger Parisa Liljestrand.

Deckarfestivalen i Sundsvall är Sveriges första och äldsta deckarfestival. I år äger den rum för trettonde gången. Ungefär 30 författare deltar i festivalen, som brukar besökas av omkring 700 personer.

I samband med litteraturfestivalen delas även ungdomspriset Lilla Sherlock ut, som är en novelltävling för högstadiet. Kulturministern kommer att dela ut årets pris.

Parisa Liljestrand kommer också att besöka studenter vid Mittuniversitetets civilingenjörsutbildning som deltar i konceptet Science \& Scenes där studenterna får möta olika kulturinslag i sin utbildning för att stärka deras framtida roll som civilingenjörer.
