# Insatser inom områdena arbete, utbildning och jämställdhet ska prioriteras vid fördelning av statsbidrag för att främja romsk inkludering

Grunden för arbetet med romsk inkludering är Regeringens skrivelse 2011/12:56: ”En samordnad och långsiktig strategi för romsk inkludering 2012–2032”. Det övergripande målet för den tjugoåriga strategin är att den rom som fyller 20 år 2032 ska ha likvärdiga möjligheter i livet som den som inte är rom.

– Det är fortsatt viktigt att det sker ett arbete med romsk inkludering på kommunal nivå. Beslutet tydliggör också regeringens tre prioriteringar inom ramen för strategin för romsk inkludering, vilket nu även gäller statsbidraget till kommuner, säger kulturminister Parisa Liljestrand.
