# Utvidgning av stöd till byggemenskaper

– Genom denna ändring förbättrar regeringen villkoren för användardrivna idéburna bostadsaktörer och främja bostadsbyggande, främst på landsbygder, säger infrastruktur\- och bostadsminister Andreas Carlson.

Ändringen gäller förordning (2019:676\) om stöd till byggemenskaper. Stöd till byggemenskaper som bildats i syfte att anordna bostäder åt föreningens medlemmar kan lämnas om den är organiserad i en ekonomisk förening där minst sex medlemmar har satsat 10 000 kronor var. En byggemenskap kan söka stöd vid ett tillfälle och det högsta stödbeloppet är 400 000 kronor.

Ändringen föreslås träda i kraft den 31 december 2024 och innebär att fler kommer att kunna få stöd. Vissa lokala utvecklingsbolag kommer omfattas av förordningen. Krav på flerbostadshus kommer att tas bort och ersättas med bostadshus som innefattar en\- eller tvåbostadshus och flerbostadshus vilket innebär att även småhus kommer omfattas.
