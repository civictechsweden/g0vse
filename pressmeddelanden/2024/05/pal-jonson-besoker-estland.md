# Pål Jonson besöker Estland

Estland är en av våra närmsta allierade inom Nato och Pål Jonson besöker landet för att bland annat titta på exempel på en företagsaccelerator, en miljö där teknikbaserade företag kan få hjälp och hjälpa varandra att växa och utvecklas, inom Natos innovationsprogram Diana.

Syftet med Diana är att finna och snabbt utveckla ny och omvälvande teknik som kan bidra till att lösa problem och utmaningar på försvarsområdet. Inom Diana sammanförs startup-bolag, forskare och etablerade teknikbolag inom områden som till exempel artificiell intelligens, nya material, kvantdatorteknik och bioteknik.

På Lennart Meri Conference kommer statsrådet Jonson bland annat delta i en paneldebatt om Östersjöns säkerhetsläge särskilt efter Sveriges och Finlands inträde i Nato.

Pål Jonson kommer även att besöka det estniska försvarsdepartementet för möte med Hanno Pevkur, Estlands försvarsminister.
