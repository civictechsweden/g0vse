# EU-ministern reser till Luleå

Den 3 maj kommer EU-ministern föreläsa för fakultet och studenter vid Luleå tekniska universitet. Temat för anförandet är valet till Europaparlamentet, regeringens arbete samt aktuella EU-frågor.  Efter föreläsningen finns det möjlighet att ställa frågor till ministern. Föreläsningen sänds även digitalt.

Jessika Roswall besöker också SSAB och industriprojektet Hybrit som är ett samarbete mellan SSAB, LKAB och Vattenfall för att utveckla det första fossilfria stålet i världen.

I Luleå besöker också ministern ESA Business Incubator Sweden och Luleå hamn.
