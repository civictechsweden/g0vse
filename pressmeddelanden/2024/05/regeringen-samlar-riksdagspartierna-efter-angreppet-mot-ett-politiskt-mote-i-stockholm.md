# Regeringen samlar riksdagspartierna efter angreppet mot ett politiskt möte i Stockholm

Enskildas rätt och möjlighet att engagera sig politiskt tillhör demokratins fundament. Möjligheten att samlas för politiska möten under trygga och säkra förhållanden är en central del av detta. Hot och våld mot sådana sammankomster kan aldrig accepteras.

Mot bakgrund av förra veckans angrepp mot ett politiskt möte i Gubbängen i södra Stockholm träffar justitieminister Gunnar Strömmer samtliga riksdagspartiers partisekreterare och gruppledare i justitieutskottet för att diskutera den gemensamma vägen framåt för att bättre motverka attacker, trakasserier, sabotage och liknande typer av allvarliga angrepp mot vår demokrati.

Under mötet kommer relevanta myndigheter att medverka för att delge sin lägesbild.

För intervjuförfrågningar, kontakta pressekreterare.
