# President Zelenskyj deltar i nordisk-ukrainskt toppmöte i Stockholm

President Zelenskyj deltar i ett toppmöte med statsminister Ulf Kristersson, Finlands president Alexander Stubb, Danmarks statsminister Mette Frederiksen, Norges statsminister Jonas Gahr Støre och Islands statsminister Bjarni Benediktsson.

Ledarna kommer bland annat att diskutera situationen i Ukraina, deras behov av militärt stöd och hur de nordiska länderna bäst kan stötta Ukraina i dess försvar mot Rysslands aggressionskrig. De nordiska ländernas stöd för Ukrainas väg mot medlemskap i Nato och EU kommer också att tas upp.

Under dagen kommer de nordiska ledarna och president Zelenskyj även att hålla bilaterala överläggningar.

## Program (observera att tiderna är preliminära)

Kl. 10.30 – Doorstep och fototillfälle i Rosenbad
Statsminister Ulf Kristersson och president Zelenskyj.

Kl. 13.00 – Pressträff
De nordiska ledarna och president Zelenskyj.

Doorstepen och pressträffen med ledarna direktsänds på regeringens webbplats. Simultantolkning till engelska erbjuds under de delar av pressträffen som inte hålls på engelska.

H.M. Konungen tar emot president Volodymyr Zelenskyj på Kungliga Slottet under eftermiddagen.

Observera att ansökningstiden för medieackreditering har löpt ut.

Videospelarna nedan har följande språk:
- engelska
- tolkad till engelska
- engelska
