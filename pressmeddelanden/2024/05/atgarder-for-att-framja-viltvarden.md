# Åtgärder för att främja viltvården

Genom ändringen i jaktförordningen får Naturvårdsverket tills vidare möjlighet att upphandla åtgärder för att främja landets viltvård.

– Åtgärderna får avse uppföljning och övervakning av viltstammarna, syfta till att minska lidandet för trafikskadat vilt eller bidra till en adaptiv klövviltsförvaltning, säger landsbygdsminister Peter Kullgren.

Under 2025 får högst 38 miljoner kronor ur viltvårdsfonden användas för bidragsgivning och upphandling av viltvårdsåtgärder.

Svenska Jägareförbundet har nu tilldelats ett treårigt organisationsbidrag för att fortsatt leda delar av jakten och viltvården i Sverige 2025–2027. Bidraget motsvarar 155 kronor per betald viltvårdsavgift vilket innebär omkring 43,4 miljoner kronor per år. Detta bygger vidare på uppdraget att leda delar av jakten och viltvården i landet som Svenska Jägareförbundet haft sedan 1938.
