# EU-ministern reser till Aten

– Grekland har gjort en imponerande resa sedan finanskrisen och är en allt viktigare partner för Sverige i EU. Inte minst för vår konkurrenskraft, för att få kontroll på den irreguljära migrationen och för att stötta Ukraina, säger Jessika Roswall.

Fokus för besöket är bland annat samtal om samarbetet i EU, migrationen och klimatet. EU\-ministern deltar i ett lunchseminarium tillsammans med Greklands klimat\- och energiminister Theodoros Skylakakis.  Ministern håller också ett anförande i EU\-utskottet i det grekiska parlamentet om aktuella EU\-frågor och prioriterade frågor under den kommande mandatperioden.

Jessika Roswall besöker också International Organisation for Migration (IOM) och deras verksamhet i Aten. Hon träffar också försvarsminister Nikos Dendias, Minister för sjöfart och ö\-politik Christos Stylianides och biträdande utrikesminister Alexandra Papadopoulou.
