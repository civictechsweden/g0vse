# Världsledare och experter i Sverige för samtal om åtgärder mot antibiotikaresistens

– Antibiotikaresistensen är en av vår tids stora globala hälsohot. Låter vi denna utveckling fortsätta kan vi ha en framtid utan möjlighet att behandla helt vanliga infektioner. Redan sjuka och sköra människor skulle vara extra utsatta. Vi behöver jobba gemensamt för att möte det globala hot som antibiotikaresistens innebär, säger socialminister Jakob Forssmed.

Syftet med GLG-mötet i Sigtuna är att förbereda inför det högnivåmöte om antimikrobiell resistens som hålls vid FN:s generalförsamling i september i år.

På agendan i Sigtuna står även antibiotikans roll i en hållbar livsmedelsproduktion. Bland annat kommer gruppen att besöka Torsåker gård – en testgård och ett praktiskt utvecklingscentrum för framtidens hållbara livsmedelssystem.

Under en del av programmet finns det möjlighet för media att delta. För mer information och intervjuförfrågningar kontakta pressekreterare Simon Hoff.
