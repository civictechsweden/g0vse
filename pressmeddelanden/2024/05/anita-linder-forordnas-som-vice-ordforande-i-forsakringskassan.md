# Anita Linder förordnas som vice ordförande i Försäkringskassan

Anita Linder har tidigare varit lagman vid kammarrätten i Stockholm och har även en bakgrund som bland annat kansliråd vid Utrikesdepartementet och som rättssakkunnig vid Socialdepartementet. För närvarande är Anita Linder särskild utredare i Utredningen om stärkt återvändandeverksamhet.

– Jag är glad att Anita Linder tackat ja till att bli vice ordförande i Försäkringskassan. Hennes juridiska expertkompetens och långa erfarenhet inom myndighetssektorn kommer vara en stor tillgång i Försäkringskassans fortsatta arbete, säger äldre- och socialförsäkringsminister Anna Tenje.
