# Anna Jardfelt ny generaldirektör för Patent- och registreringsverket

– Jag är mycket glad över att Anna Jardfelt har tackat ja till uppdraget som generaldirektör och chef för Patent\- och registreringsverket. Anna har en lång och gedigen erfarenhet från olika chefspositioner inom statsförvaltningen och internationellt arbete och jag ser fram emot ett gott samarbete framöver, säger energi\- och näringsminister Ebba Busch.

Ambassadör Anna Jardfelt är i dag chef för Sveriges ständiga representation vid de internationella organisationerna i Genève. Hon har tidigare varit chef för Utrikespolitiska institutet i Stockholm. Hon har även varit ambassadör vid Sveriges ambassad i Nairobi, Sveriges representant i EU:s Kommitté för utrikes\- och säkerhetspolitik (KUSP) samt chef för enheten för utrikes\- och säkerhetspolitik vid EU\-representationen i Bryssel.
