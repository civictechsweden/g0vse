# EU fattar historiskt beslut om att använda avkastningen från ryska tillgångar som stöd till Ukraina

– Dagens beslut är ett viktigt steg framåt i att kompensera Ukraina för den omfattande förstörelse som Ryssland orsakat genom sin aggression. Beslutet är ett resultat av det initiativ som Sverige tog under det svenska EU\-ordförandeskapet och en viktig del av det långsiktiga stödet till Ukraina. . Regeringen är positiv till ytterligare och mer långtgående åtgärder avseende Rysslands immobiliserade tillgångar så länge de är förenliga med EU\-rätten och folkrätten, säger utrikesminister Tobias Billström.

Det är den extraordinära avkastningen som europeiska värdepapperscentraler erhållit när de förvaltat den ryska centralbankens tillgångar till följd av EU:s sanktioner mot Ryssland som kommer att användas som stöd till Ukraina. Den extraordinära avkastningen beräknas kunna uppgå till tre miljarder euro under 2024\.

Under 2024 ska 90 procent av de medel som förts över till EU användas för militärt stöd inom ramen för den europeiska fredsfaciliteten (EPF). Resterande 10 procent kommer att fördelas till Ukrainafaciliteten i form av makrofinansiellt stöd. Fördelningen kommer att ses över årligen.
