# Johan Forssell stod värd för besök av Nigerias minister för telekommunikation, innovation och digitalisering

– Nigeria är en viktig partner för Sverige och vi ser stora möjligheter för ett starkare partnerskap inom exempelvis innovation, digitalisering och telekommunikation. Samarbete inom dessa områden är centrala för den gröna omställning som både Sverige och Nigeria eftersträvar, säger bistånds- och utrikeshandelsminister Johan Forssell.

För att få en bättre bild av hur Sverige arbetar med innovation och digitalisering träffade Olatunbosun Tijani nyckelaktörer inom det svenska ekosystemet för innovation, teknologi och start-ups, såsom Kungliga Tekniska Högskolan, innovationsforskningsinstitutet RISE och branschorganisationen Swedish Incubators and Science Parks. Han träffade även innovationsmyndigheten Vinnovas generaldirektör Darja Isaksson och gjorde studiebesök till bland annat Ericsson, Norrsken House och Epicenter.

Ministern åtföljdes av en delegation med bland annat generaldirektören för Nigerias myndighet för nationell information- och teknologiutveckling, Kashifu Abdullahi Inuwa, samt Aminu Maida, vice-ordförande för Nigerias motsvarighet till Post- och telestyrelsen - Nigerian Communications Commission. Detta är Olatunbosun Tijanis första besök till Sverige.

Efter Sydafrika är Nigeria Sveriges näst största handelspartner bland länderna i Afrika söder om Sahara. För att främja utbyte specifikt på innovationsområdet anordnas sedan tidigare det samnordiska eventet Nordic-Nigeria Connect på regelbunden basis.
