# Regeringen har beslutat om en ny ledamot till Fondtorgsnämnden

Henrik Braconier är filosofie doktor i nationalekonomi och disputerade vid Lunds universitet 1998. Han har bland annat arbetat som chefsekonom på Finansinspektionen i nio år. I dag är Henrik Braconier chef för Finansinspektionens verksamhetsområde bank.

– Vi är glada att Henrik Braconier tackat ja till att bli ledamot i Fondtorgsnämnden. Nämnden har ett viktigt uppdrag i att säkerställa ett tryggt och säkert fondtorg och Henriks kompetenser och erfarenheter inom framför allt finansmarknad, kapitalförvaltning, myndighetsstyrning och statlig förvaltning kommer att komma till stor nytta, säger äldre- och socialförsäkringsminister Anna Tenje.
