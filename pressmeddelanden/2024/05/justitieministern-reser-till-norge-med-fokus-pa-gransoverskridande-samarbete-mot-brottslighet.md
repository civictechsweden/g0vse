# Justitieministern reser till Norge med fokus på gränsöverskridande samarbete mot brottslighet

Dagen inleds på Romerike Fengsel som är ett ungdomsfängelse för ungdomar i åldrarna 15–18 år. Där får justitieministern tillsammans med den norska justitie\- och beredskapsministern Emilie Enger Mehl en rundvandring genom fängelset och får ta del av de norska erfarenheterna av särskilda ungdomsfängelser. Den svenska regeringen har sedan tidigare gett Kriminalvården i uppdrag att till den 1 juli 2026 förbereda inrättandet av särskilda ungdomsavdelningar för ungdomar i åldrarna 15–17 år som döms för grov brottslighet.

Media är välkomna att delta på besöket.
Tid: kl. 10\.00–11\.15\. Giltig presslegitmation och legitimation krävs för att komma in i Romerike Fengsel.

Därefter reser justitieministern till Magnormoen tillsammans med justitie\- och beredskapsminister Emilie Enger Mehl för att välkomna byggstarten av den första svensk\-norska polisstationen, som ska bidra till ett stärkt gränsöverskridande samarbete mot brottsligheten. Polisstationen beräknas vara färdig i slutet av 2025\.

Tid för tal, spadtag och möjlighet till enskilda intervjuer: kl. 14\.00–15\.00\.

För frågor och intervjuförfrågningar, kontakta pressekreterare.
