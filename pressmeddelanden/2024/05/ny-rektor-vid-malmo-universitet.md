# Ny rektor vid Malmö universitet

– Jag vill önska Mia Rönnmar lycka till i arbetet som rektor vid Malmö universitet. Med sin långa och gedigna erfarenhet från universitetsvärlden är hon väl lämpad för detta uppdrag, säger utbildningsminister Mats Persson.

Mia Rönnmar är professor i civilrätt och verksam som forskare och lärare vid Juridiska fakulteten vid Lunds universitet, där hon även var dekan 2015–2020. Tidigare har hon bland annat varit gästforskare vid London School of Economics, European University Institute och Sydney Law School.
