# Pål Jonson till Asien och Oceanien

Resan inleds den 31 maj–2 juni i Singapore med deltagande i Shangri-La Dialogue, bland annat i en panel om internationella insatser och säkerhet i det indopacifiska och euroatlantiska området. Shangri-La Dialogue är ett återkommande event som arrangeras av International Institute for Strategic Studies (IISS).

Därefter reser Pål Jonson till Canberra i Australien den 3–4 juni, för bilaterala möten med australiensiska regeringsföreträdare och ett anförande på försvarskonferensen Joining Forces, som arrangeras av Australian Strategic Policy Institute (ASPI).

Den 5 juni går resan vidare till Manila i Filippinerna. Där kommer Pål Jonson bland annat att möta den filippinska försvarsministern Gilberto Teodoro Jr. och delta i nationaldagsfirande på svenska ambassaden i Filippinerna.
