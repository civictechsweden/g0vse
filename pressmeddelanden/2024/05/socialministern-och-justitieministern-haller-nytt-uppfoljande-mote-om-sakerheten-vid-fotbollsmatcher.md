# Socialministern och justitieministern håller nytt uppföljande möte om säkerheten vid fotbollsmatcher

På mötet deltar representanter för Polismyndigheten, Åklagarmyndigheten, Riksidrottsförbundet, Svenska Fotbollförbundet, Svensk Elitfotboll, Stockholm Live, Svenska Fotbollsupporterunionen och regeringens särskilde utredare Anders Hübinette.

Detta är fjärde gången som gruppen möts på Regeringskansliet, mot bakgrund av de allvarliga ordningsstörningar som inträffat i samband med matcher inom främst elitfotbollen.

Regeringen gav i december 2023 en särskild utredare i uppdrag att lämna förslag på åtgärder i syfte att minska våldsamheter och andra ordningsstörningar vid fotbollsmatcher och andra idrottsarrangemang. Utredningen, som ska redovisas senast den 31 mars 2025, ska överväga såväl lagstiftningsåtgärder som andra åtgärder.

För mer information och eventuella intervjuförfrågningar, se respektive presskontakt.
