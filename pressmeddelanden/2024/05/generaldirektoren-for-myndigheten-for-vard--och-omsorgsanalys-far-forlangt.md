# Generaldirektören för Myndigheten för vård- och omsorgsanalys får förlängt

– Jean-Luc Af Geijerstam har bred erfarenhet och gedigen kompetens och regeringen har stort förtroende för honom, säger sjukvårdsminister Acko Ankarberg Johansson.

Det nuvarande förordnandet löper ut sista augusti i år. Då har Jean-Luc Af Geijerstam suttit på posten i sex år. Det nya förordnandet gäller från och med den 1 september 2024.

Innan han tillträdde sin nuvarande tjänst, har Jean-Luc Af Geijerstam bland annat arbetat som stabschef på E-hälsomyndigheten och som projektansvarig på Statens beredning för medicinsk och social utvärdering. Han har en bakgrund som läkare.

Jean-Luc Af Geijerstam är också ordförande i Huvudmannaskapsutredningen – en parlamentarisk kommitté, med företrädare från alla riksdagspartier, som ska ta fram underlag till regeringen för hur staten ska kunna ta ett större, eller helt, ansvar för hälso- och sjukvård. Arbetet ska vara klart i juni 2025.
