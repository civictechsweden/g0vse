# Sjukvårdsministern besöker Visby och Region Gotland

Sjukvårdsminister Acko Ankarberg Johansson kommer under sin resa till Visby att besöka Visby lasarett. Under dagen gör ministern studiebesök på akuten, intensivvårdsavdelningen och förlossningen för möten med personal och verksamhetsledning.

Under eftermiddagen kommer sjukvårdsministern att träffa regionledningen för att diskutera aktuella politiska frågor samt ta del av arbetet med omställningen till god och nära vård.

Det finns tid för media. För mer information och intervjuförfrågningar, kontakta pressassistent Matilda Anttonen.

Under mandatperioden kommer sjukvårdsministern besöka alla regioner för att föra en dialog om hälso- och sjukvården i regionen och besöka dess verksamheter. Detta är det åttonde regionsbesöket som sjukvårdsministern genomför.
