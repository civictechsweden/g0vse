# Sverige ökar stödet till det georgiska civilsamhället

– Det hårt kritiserade lagförslaget om utländskt inflytande riskerar att slå mot Georgiens fria och oberoende civilsamhälle. Civilsamhället har en central roll för Georgiens EU-närmandeprocess och vi förstärker därför vårt nuvarande stöd med ytterligare tio miljoner kronor, säger bistånds- och utrikeshandelsminister Johan Forssell.

I samband med resan aviserade bistånds- och utrikeshandelsministern att Sverige förstärker nuvarande stöd med ett nytt stöd till det georgiska civilsamhället på tio miljoner kronor. Stödet ska gå till civilsamhällesorganisationer som Sverige har ett samarbete med och som spelar en viktig roll i Georgiens EU-närmandeprocess. Sverige kommer även betala ut ett särskilt stöd på en miljon kronor till organisationen iFACT, som fokuserar på utbildning inom pressetik och mediers roll i ett fritt och demokratiskt samhälle.
