# Statsministern besöker Polisen och hamnen i Göteborg

Vid besöket hos Polisen träffar statsministern medarbetare som deltog i en stor insats mot den organiserade brottsligheten i Göteborgsområdet tidigare i maj. Polisen beslagtog bland annat vapen, narkotika och stora mängder kontanter.

Under eftermiddagen besöker statsministern och utrikesministern Göteborgs hamn för att prata om hur sjöfarten påverkas av det försämrade omvärldsläget och vikten av handel.

Statsministern kommer även att delta i partiaktiviteter i Göteborg.

### Praktisk information för media

Media är välkomna att närvara under båda besöken i mån av plats. Obligatorisk föranmälan senast idag måndag 27 maj kl. 12\.45\.
