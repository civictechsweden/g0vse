# Ny ordförande i Första och Fjärde AP-fonderna

Eva Lindström kommer närmast från Europeiska revisionsrätten. Hon har gedigen erfarenhet av styrelsearbete och har haft ledande positioner inom statliga myndigheter under många år. Hon ersätter Urban Hansson Brusewitz, som lämnar styrelsen i Första AP-fonden efter åtta år.

Johan Gyllenhoff har varit tillförordnad ordförande för Fjärde AP-fonden sedan oktober förra året och var innan dess vice ordförande. Han är idag chef för Group Finance & Treasury på Vattenfall.
