# Regeringen utser nya styrelseledamöter för Myndigheten för vård- och omsorgsanalys

Johanna Adami, som varit ordförande sedan 2021, för förnyat uppdrag. Hon är rektor för Sophiahemmet Högskola och har en bakgrund som läkare, folkhälsovetare och professor i klinisk epidemiologi.

Utöver Johanna Adami, får Gustaf Arrhenius, generaldirektör på Institutet för framtidsstudier och Caroline Hoffstedt, avdelningschef äldreomsorg i Bromma stadsdelsförvaltning, förnyade förordnanden.

De tre nya styrelsemedlemmarna är Annika Tagizadeh Larsson, biträdande professor, Michael Erliksson, rättschef på Skatteverket och Thomas Paulsson, vikarierande generaldirektör för Patent- och registreringsverket.

Styrelsen ska fatta beslut om publicering av analyser, granskningar, uppföljningar och utvärderingar, samt om en analys- och granskningsplan.
