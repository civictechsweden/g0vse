# Två miljarder kronor i nytt stöd från IFU till Ukraina

IFU är en brittiskt ledd fond som samlar ekonomiskt stöd från partnerländer för att anskaffa prioriterad materiel från industri för snabb leverans till Ukraina. Hittills uppgår fonden till över 900 miljoner pund, motsvarande 12,2 miljarder kronor, som har samlats in från Storbritannien, Norge, Nederländerna, Danmark, Sverige, Litauen, Island, Australien och Nya Zeeland.

– Det är avgörande för Ukraina att få tillgång till mer materiel för att försvara sig mot Rysslands angrepp. Det här stödet gör att vi tillsammans med andra länder stärker Ukrainas luftvärn samt maritima förmågor. Med öppna farleder för handel i Svarta havet stärks den ukrainska ekonomin vilket och ökar resurserna som behövs för att försvara landet, säger försvarsminister Pål Jonson.

Paketet är uppdelat i två delar; Luftförsvar och förstärkt maritim förmåga:

### Luftförsvar:

Paketet innehåller 70 miljoner pund i luftförsvarsutrustning. Investeringen syftar till att skydda trupperna vid frontlinjen, civila och viktiga industriella platser från Rysslands attacker.

Specifika komponenter i paketet är luftförsvarsradar och motmedel mot obemannade luftburna system (C\-UAS).

### Maritima förmågor:

80 miljoner pund kommer att gå till att stärka Ukrainas maritima förmåga. Nästan 30 procent av Rysslands Svartahavsflotta har skadats eller förstörts av Ukrainas flotta under kriget. Detta stöd kommer att förstärka Ukrainas maritima förmåga ytterligare.

Det maritima paketet inkluderar mindre båtar, spaningsdrönare, obemannade ytfarkoster, explosiva drönare och obemannade undervattensfarkoster för minröjning.
