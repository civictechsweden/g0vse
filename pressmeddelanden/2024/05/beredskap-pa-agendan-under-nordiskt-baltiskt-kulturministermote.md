# Beredskap på agendan under nordiskt-baltiskt kulturministermöte

–Behovet av att skydda kulturarv och att upprätthålla kulturverksamhet i händelse av kris, höjd beredskap eller krig har blivit oerhört tydligt och mer angeläget än på många år. Jag ser fram emot att träffa mina ministerkollegor från de nordiska och baltiska grannländerna för att utbyta goda exempel och dela kunskap om hur det arbetet bedrivs och kan utvecklas. Vi kommer även att diskutera möjligheter till samverkan för att stärka beredskapen inom kulturområdet när våra samhällen utsätts för stora påfrestningar, säger kulturminister Parisa Liljestrand.

Sveriges prioriteringar för kulturområdet under ordförandeskapet är krisberedskap på kulturområdet och läsfrämjande.
