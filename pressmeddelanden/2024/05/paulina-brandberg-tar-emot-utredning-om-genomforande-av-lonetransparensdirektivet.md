# Paulina Brandberg tar emot utredning om genomförande av lönetransparensdirektivet

\- Kvinnor och män ska ha samma möjligheter och villkor i fråga om betalt arbete och möjlighet till ekonomisk självständighet livet ut. Jag ser fram emot att nu ta del av utredningens förslag, säger Paulina Brandberg.

Utredningen fick i maj 2023 i uppdrag att ta ställning till hur Europaparlamentets och rådets direktiv (EU) 2023/970 om stärkt tillämpning av principen om lika lön för kvinnor och män för lika eller likvärdigt arbete genom insyn i lönesättningen och efterlevnadsmekanismer ska genomföras i svensk rätt. I direktivet fastställs minimikrav för att stärka tillämpningen av principen om lika lön för kvinnor och män för lika eller likvärdigt arbete (likalöneprincipen), i synnerhet genom insyn i lönesättningen och skärpta mekanismer för att säkerställa efterlevnad av likalöneprincipen och förbudet mot diskriminering.

Förslagen kommer nu att beredas inom Regeringskansliet.
