# Sjukvårdsministern besöker Göteborg och AstraZeneca

Sjukvårdsministern kommer att vara en av huvudtalarna under konferensen Vitalis och tala på temat om hälso\- och sjukvård ur ett beredskapsperspektiv.

I Göteborg kommer sjukvårdsministern också att besöka AstraZeneca för samtal om Sveriges och EU:s konkurrenskraft, kliniska prövningar samt tillgången till läkemedel.

Just nu pågår förhandlingar om EU:s läkemedelslagstiftning. Regeringen står bakom förslagets övergripande syften för att förbättra tillgång och tillgänglighet till läkemedel, främja forskning och utveckling av nya läkemedel till rimligt pris. Däremot har regeringen tagit ställning för att dataskyddstiden inte bör kortas jämfört med i dag.

– För Sverige är det viktigt att förbättra tillgång och tillgänglighet till läkemedel, främja forskning och utveckling av nya läkemedel. Allt detta till en rimlig kostnad. Vi behöver säkerställa tillgången till såväl nya som äldre läkemedel och terapier, säger sjukvårdsminister Acko Ankarberg Johansson.

Under eftermiddagen kommer sjukvårdsministern även att delta i ett partiarrangemang.

För mer information och intervjuförfrågningar kontakta pressekreterare Joel Apelthun.
