# Chefen för European Endowment for Democracy besöker Sverige

– EED är en av få organisationer som har möjlighet att bedriva verksamhet i de allra mest repressiva och auktoritära miljöerna, inklusive i EU:s östra och södra närområde. Mot bakgrund av den fortsatta demokratiska tillbakagången och det minskade utrymmet för bland annat MR\-försvarare och journalister att verka är deras arbete nu viktigare än någonsin och därför höjer vi det svenska stödet för 2024 med 15 miljoner kronor, säger statssekreterare Diana Janse.

Under besöket i Stockholm kommer fokus för diskussionerna med EED bland annat att ligga på utvecklingen i Georgien, Moldavien och Belarus. Sverige är en av organisationens största givare. Det beslutade stödet till EED för 2024 uppgår till 35 miljoner kronor, vilket är en kraftig ökning från tidigare år då stödet uppgick till 20 miljoner kronor.
