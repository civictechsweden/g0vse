# Andreas Carlson deltar på ITF Summit 2024

På mötet deltar Andreas Carlson i två ministermöten, varav ett är ett särskilt rundabordssamtal om Ukraina och det andra en diskussion om resilienta leveranskedjor. Andreas Carlson deltar också i en paneldiskussion om trafiksäkerhet.

Under besöket ska Andreas Carlson även ha möten med Nederländernas infrastrukturminister Mark Harbers, Tjeckiens transportminister Martin Kupka och Ukrainas vice-minister för samhällen, territorier och utveckling av infrastruktur Serhiy Derkach.

ITF är en mellanstatlig organisation med 66 medlemsländer. Organisationen fungerar som en tankesmedja för transportpolitik och organiserar det årliga toppmötet i Leipzig för transportministrar.
