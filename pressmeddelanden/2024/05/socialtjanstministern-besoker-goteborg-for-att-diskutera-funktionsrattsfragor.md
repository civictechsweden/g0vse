# Socialtjänstministern besöker Göteborg för att diskutera funktionsrättsfrågor

Statsrådet kommer bland annat inviga Hjälpmedelsriksdagen, som är ett nationellt årligt möte där företrädare från politiken, myndigheter, branschen och intresseorganisationer träffas för att diskutera frågor kopplade till hjälpmedelsförsörjning. Syftet med mötet är att synliggöra och lyfta fram dessa frågor på den politiska dagordningen och öka det allmänna vetandet.

Ministern kommer även delta i ett möte med GIL, som är en kooperativ assistansförening som jobbar utifrån principen ”ett oberoende liv” – det vill säga att personer med funktionsnedsättning själva ska få bestämma hur de vill leva sina liv. Fokus för mötet är att diskutera olika assistansfrågor.
