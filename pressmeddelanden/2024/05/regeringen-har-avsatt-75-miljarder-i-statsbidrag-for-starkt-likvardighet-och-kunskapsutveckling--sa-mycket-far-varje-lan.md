# Regeringen har avsatt 7,5 miljarder i statsbidrag för stärkt likvärdighet och kunskapsutveckling – så mycket får varje län

– Sverige har en läskris där var fjärde elev inte kan läsa ordentligt. Vi behöver göra mer för att vända utvecklingen och min förhoppning är att det här statsbidraget på 7,5 miljarder kronor kommer att bidra, säger skolminister Lotta Edholm.

Skolverket har beslutat om bidragsramarna för 2024 för statsbidraget. Bidragsramarna är den summa som avgör hur mycket huvudmännen för kommunala och fristående skolor kan ansöka om.

Medlen kan användas för utökade insatser som stärker likvärdigheten och kunskapsutvecklingen. Pengarna kan till exempel användas för att sätta in ytterligare tidiga stödinsatser, för att bilda fler särskilda undervisningsgrupper och för att anställa fler speciallärare. Statsbidraget betalas ut till kommunala och enskilda huvudmän för förskoleklass, grundskola och fritidshem.

Så här mycket kan de kommunala skolorna i respektive län ansöka om:

| Blekinge län | 101 392 320 kr |
| --- | --- |
| Dalarnas län | 217 098 887 kr |
| Gotlands län | 35 274 355 kr |
| Gävleborgs län | 200 354 882 kr |
| Hallands län | 209 783 681 kr |
| Jämtlands län | 84 761 597 kr |
| Jönköpings län | 271 838 473 kr |
| Kalmar län | 173 749 683 kr |
| Kronobergs län | 154 177 223 kr |
| Norrbottens län | 148 190 406 kr |
| Skåne län | 957 217 545 kr |
| Stockholms län | 1 191 423 838 kr |
| Södermanlands län | 238 013 544 kr |
| Uppsala län | 234 880 238 kr |
| Värmlands län | 193 661 362 kr |
| Västerbottens län | 154 004 201 kr |
| Västernorrlands län | 161 741 444 kr |
| Västmanlands län | 207 884 501 kr |
| Västra Götalands län | 1 092 552 574 kr |
| Örebro län | 238 501 542 kr |
| Östergötlands län | 303 779 904 kr |

Källa: Skolverket

Även enskilda huvudmännen kan ansöka om medel. Vilka summor det rör sig om går att läsa på Skolverkets webbplats.

Satsningen bygger på en överenskommelse mellan Sverigedemokraterna, Moderaterna, Kristdemokraterna och Liberalerna.
