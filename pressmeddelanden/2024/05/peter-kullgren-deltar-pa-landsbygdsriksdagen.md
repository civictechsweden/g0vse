# Peter Kullgren deltar på Landsbygdsriksdagen

– Landsbygdernas utveckling är avgörande för hela Sveriges framgång. Men förutsättningar skiljer sig åt i olika delar av landet, vilket ställer krav på olika insatser och lösningar. Regeringen genomför därför en samlad översyn av landsbygdspolitiken med målet att hela Sverige ska fungera. Villkoren för att bo, leva och verka i hela landet behöver förbättras, säger landsbygdsminister Peter Kullgren som inleder lördagens program av Landsbygdsriksdagen.

Under dagen kommer även landsbygdsministerns statssekreterare Dan Ericsson att delta i ett seminarium om översynen av landsbygdspolitiken. Seminariet arrangeras av Tillväxtverket som har i uppdrag att bistå Regeringskansliet i översynen. Det kommer också att finnas möjlighet för publiken på seminariet och för andra besökare på Landsbygdsriksdagen att lämna inspel till arbetet med översynen av landsbygdspolitiken.

Landsbygdsriksdagen arrangeras 24–26 maj av organisationen Hela Sverige ska leva. Under dagarna samlas landsbygdsintressenter, politiker och tjänstemän för att driva landsbygdsfrågorna framåt.
