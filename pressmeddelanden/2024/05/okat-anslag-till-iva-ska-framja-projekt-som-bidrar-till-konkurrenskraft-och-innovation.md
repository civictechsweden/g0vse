# Ökat anslag till IVA ska främja projekt som bidrar till konkurrenskraft och innovation

– IVA är en viktig brobyggare mellan forskningen, näringslivet och offentlig sektor. Genom ett ökat verksamhetsbidrag vill regeringen stödja IVA:s projektverksamhet som bidrar till ett mer konkurrenskraftigt och innovativt Sverige, säger energi- och näringsminister Ebba Busch.

IVA bildades 1919 och är världens äldsta ingenjörsvetenskapsakademi. IVA bedriver en omfattande projektverksamhet samt tar fram kunskapsunderlag och samlar aktörer inom områden av stor betydelse för näringslivets konkurrenskraft och innovationsförmåga. Exempel på teman för projektverksamheten är nyttiggörande av forskning, ny teknik och digitalisering, företagens FoU-investeringar, kompetensförsörjning, kvinnors företagande och ungas entreprenörskap, samt energi, klimat och mineral.

Förslaget bygger på en överenskommelse mellan regeringen och Sverigedemokraterna.
