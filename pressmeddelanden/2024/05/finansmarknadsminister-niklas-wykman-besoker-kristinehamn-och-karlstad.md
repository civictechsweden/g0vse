# Finansmarknadsminister Niklas Wykman besöker Kristinehamn och Karlstad

Som ansvarig minister för Fortifikationsverket och förvaltningen av försvarets fastigheter kommer finansmarknadsministern att besöka Bergslagens artilleriregemente. Där kommer han att träffa Fortifikationsverkets personal och regementets ledning för att diskutera den pågående utbyggnaden av garnisonen, behovet av ytterligare investeringar och hur man bäst stödjer regementets tillväxt och utveckling.

Besöket i Kristinehamn är en del av det fortsatta arbetet med att implementera riksdagens beslut om inriktningen av totalförsvaret 2021–2025. Det inkluderar återinvigningen av Bergslagens artilleriregemente i Kristinehamn, vilket är en viktig del av Sveriges försvarsstrategi.

Vid artilleriregementet i Kristinehamn finns tid för att svara på frågor från media kl. 12 och i Karlstad finns möjlighet för media att följa med på en rundtur på SBAB kl. 15. För mer information och intervjuförfrågningar i samband med de olika besöken, kontakta pressekreterare Victoria Ericsson.
