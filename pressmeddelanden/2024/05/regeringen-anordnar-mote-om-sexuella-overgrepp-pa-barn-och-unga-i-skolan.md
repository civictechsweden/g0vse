# Regeringen anordnar möte om sexuella övergrepp på barn och unga i skolan

– Vi kan inte passivt se på när barn utsätts för brott. Barn får inte bli svikna av vuxenvärlden på detta sätt och just därför har vi tagit initiativ till det här mötet där vi hoppas få värdefulla inspel, säger Paulina Brandberg.

– Sexuella övergrepp mot barn är avskyvärt och naturligtvis särskilt allvarligt när de begås i skolan och dessutom av skolans personal. Alla barn och elever i Sverige ska kunna känna sig trygga i skolan och mötas av lämpliga vuxna, säger Lotta Edholm.

Till mötet har följande myndigheter och organisationer bjudits in: Allmänna barnhuset, Arbetsmiljöverket, Barnafrid, Barnombudsmannen, Bris, Diskrimineringsombudsmannen, ECPAT Sverige, Friskolornas riksförbund, Idéburna skolors riksförbund, Jämställdhetsmyndigheten, Polismyndigheten, Specialpedagogiska skolmyndigheten, Statens skolinspektion, Statens skolverk, Sveriges Elevkårer, Sveriges Elevråd, Sveriges Kommuner och Regioner, Sverige Lärare samt Sveriges Skolledare.

Paulina Brandberg och Lotta Edholm finns tillgängliga för media i anslutning till mötet. Vid intresse, kontakta jämställdhetsministerns pressekreterare Anton Johansson eller skolministerns pressekreterare Ellen Kult.
