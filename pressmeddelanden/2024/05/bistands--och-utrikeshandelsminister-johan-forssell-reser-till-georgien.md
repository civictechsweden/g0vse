# Bistånds- och utrikeshandelsminister Johan Forssell reser till Georgien

– Regeringen följer den oroande utvecklingen i Georgien noggrant. Sverige är den tredje största bilaterala givaren till Georgien och vårt reformsamarbete sträcker sig flera decennier tillbaka. Georgiens starka och oberoende civilsamhälle har en vital roll för landets fortsatta väg mot EU, säger bistånds\- och utrikeshandelsminister Johan Forssell.

Under besöket kommer statsrådet Johan Forssell att träffa bland andra Georgiens president Salomé Zurabisjvili, premiärminister Irakli Kobachidze, utrikesminister Ilia Dartjiasjvili, flera företrädare från civilsamhället samt representanter från landets politiska opposition.
