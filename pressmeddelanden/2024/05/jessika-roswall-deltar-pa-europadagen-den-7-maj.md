# Jessika Roswall deltar på Europadagen den 7 maj

– Vi medlemsstater behöver EU för att lösa våra gemensamma utmaningar, som den organiserade brottsligheten, migrationen, klimatförändringarna och Rysslands anfallskrig mot Ukraina. I det här osäkra omvärldsläget är EU-samarbetet viktigare än på länge, säger EU-minister Jessika Roswall.

## Programmet för Europadagen

Årets svenska firande äger rum i Kulturhuset den 7 maj med två parallella seminarieserier och ett informationstorg där organisationer berättar om sitt EU-arbete och svarar på besökarnas frågor. Dessutom finns det möjlighet att besöka den permanenta utställningen Upptäck Europa, som invigdes 2023. Programmet inleds kl. 10.00 och avslutas kl. 16.00. Det är gratis och det krävs ingen föranmälan. EU-minister Jessika Roswall inledningstalar, och kommer också att tillaga sin paradrätt på scen tillsammans med komikern och programledaren Sofia Dalén.
