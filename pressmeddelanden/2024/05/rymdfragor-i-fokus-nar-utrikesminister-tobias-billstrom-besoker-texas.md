# Rymdfrågor i fokus när utrikesminister Tobias Billström besöker Texas

– Sverige bedriver en aktiv rymddiplomati och har en väl utvecklad rymdindustri. Vi besitter stora möjligheter att bidra i internationella samarbeten vad gäller forskning, innovation och säkerhet, inte minst via rymdbasen Esrange. Därför är det viktigt att medvetandegöra statliga och privata aktörer i Texas om de svenska förmågorna och ambitionerna på området. Vi ska presentera Sverige som den rymdnation vi är, säger utrikesminister Tobias Billström.

Under besöket i Texas kommer Tobias Billström att tala om Sverige som rymdnation och om Sveriges rymddiplomatiska agenda. Därutöver kommer han bland annat att träffa Texas guvernör Greg Abbott, samt besöka Nasas rymdcenter i Houston och flera företag inom rymdbranschen.
