# Kulturminister Parisa Liljestrand delar ut Swedish Art & Business Award

– De kulturella och kreativa branscherna måste börja ses som en ny typ av basnäring för Sverige. Att främja förutsättningarna för företagande inom kulturella och kreativa branscher gynnar den fria kulturen, då de flesta professionella utövare och kreatörer inom sektorn är organiserade som företag. Samverkan mellan kultursektorn och andra aktörer inom näringslivet är också oerhört viktigt och till gagn för båda sidor, det ser vi inte minst i de nominerade projekten till årets pris. Näringslivet och kulturen hör ihop, säger kulturminister Parisa Liljestrand.

Swedish Art \& Business Award delas ut varje år av Föreningen Kultur \& Näringsliv till bästa samarbete under de gångna åren mellan företag och kultur. Betoningen är att samarbetet skall gagna båda parter, vara lönsamt för båda och gynna det omgivande samhället.
