# Paulina Brandberg diskuterar bättre skydd av personuppgifter med flera myndigheter

- Regeringen arbetar på bred front för att stärka och förbättra skyddet av de som är utsatta för våld eller andra kränkningar. En viktig del i det arbetet är att följa upp och stärka myndigheters arbete med att säkert hantera skyddade personuppgifter, säger Paulina Brandberg.

Regeringen har i regleringsbrevet för 2024 gett Jämställdhetsmyndigheten i uppdrag att samordna och följa upp myndigheters arbete kopplat till skyddade personuppgifter. Myndigheten ska även verka för ökad kunskap genom att sprida de kunskapsmaterial som tagits fram till berörda målgrupper i syfte att se till att skyddade personuppgifter inte röjs.

Skatteverket har parallellt med det fått i uppdrag att etablera en nationell samverkansstruktur för en mer enhetlig, säker och effektiv hantering av skyddade personuppgifter. Uppdraget innebär också att Skatteverket ska stödja myndigheter i deras hantering av skyddade personuppgifter och bidra till myndigheternas informationsinsatser riktade till de som lever med skyddade personuppgifter.

Till mötet är tolv myndigheter inbjudna: Arbetsförmedlingen, Domstolsverket, Försäkringskassan, Integritetsskyddsmyndigheten, Jämställdhetsmyndigheten, Kronofogdemyndigheten, Polismyndigheten, Skatteverket, Skolverket, Socialstyrelsen, Statens Servicecenter och Åklagarmyndigheten.
