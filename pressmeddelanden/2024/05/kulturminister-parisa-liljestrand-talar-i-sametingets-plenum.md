# Kulturminister Parisa Liljestrand talar i Sametingets plenum

– Sametinget har en viktig roll både som folkvalt organ och som expertmyndighet för frågor som rör det samiska folket. Min tro och förhoppning är att det ska bli en vecka full av debatt och diskussion i en positiv anda, säger kulturminister Parisa Liljestrand.

### Om Sametinget

Sametinget bildades 1993 och är både ett folkvalt organ och en statlig myndighet med uppgift att bevaka frågor som rör samisk kultur i Sverige. Sametinget har en offentligrättslig ställning som myndighet under regeringen.

Högsta beslutande organ i Sametingets folkvalda parlament är plenum som består av 31 folkvalda ledamöter som väljs vart fjärde år. Plenum utser i sin tur styrelse, presidium, nämnder och ungdomsråd och äger rum tre gånger per år.
