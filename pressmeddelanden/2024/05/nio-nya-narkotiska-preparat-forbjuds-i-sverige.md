# Nio nya narkotiska preparat förbjuds i Sverige

– Tre av de förbjudna substanserna är så kallade nitazener som är ytterst farliga. Av dessa har en identifierats vid ett fåtal tillfällen och två har ännu inte identifierats i Sverige. I och med detta beslut agerar vi nu snabbt för att se till att myndigheterna kan ingripa när dessa preparat upptäcks på svensk mark, säger socialminister Jakob Forssmed.

Beslutet har fattats inom två veckor från att Folkhälsomyndigheten kom med en hemställan.

Förordningsändringarna som regeringen nu har beslutat om innebär att nio substanser ska klassificeras som narkotika. Substanserna är N-desetyletonitazen, 5-aminoisotonitazen, isotodesnitazen, ADB-4en-PINACA, CUMYL-NBMINACA, 2-MEB, MDPEP, 4-CEC och deskloroketamin.

Regeringen har även beslutat att substanserna 3F-NEB och 4F-3Me-alfa-PHP, som tillhör gruppen centralstimulerande katinoner, ska klassificeras som hälsofarliga varor. Den senare har hittills kopplats till ett dödsfall i Sverige.
