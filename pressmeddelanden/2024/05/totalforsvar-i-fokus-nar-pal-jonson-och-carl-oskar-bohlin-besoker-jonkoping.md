# Totalförsvar i fokus när Pål Jonson och Carl-Oskar Bohlin besöker Jönköping

Den 21\-22 maj besöker försvarsminister Pål Jonson och minister för civilt försvar Carl\-Oskar Bohlin Jönköping för att träffa frivilliga, värnpliktiga, befäl och anställda som inom Försvarsmakten, Räddningstjänsten eller i frivilligorganisationer alla arbetar för att stärka det civila och militära försvaret.

### Program:

**21 maj, kvällstid**

* Statsråden Jonson och Bohlin håller anförande under ett möte som anordnas av Allmänna försvarsföreningen, AFF, i Växjö. Mötet handlar om ett svenskt försvar i en osäker värld.
Möjlighet till intervjuer, ta kontakt med pressekreterare för mer information.

**22 maj**

* Verksamhetsbesök Göta ingenjörregemente (Ing 2\)
Plats: Lunnagårdsvägen 2, Eksjö
Möjlighet för intervjuer. Ta kontakt med pressekreterare för mer information.
* Verksamhetsbesök vid RRG depån Moliden i Jönköping.
* Verksamhetsbesök Räddningstjänsten Jönköping
Möjlighet för intervjuer. Ta kontakt med pressekreterare för mer information.

På Göta ingenjörsregemente (Ing 2\) organiseras och utbildas ingenjörförband med kompetens att utföra kvalificerade fältarbeten för nationella och internationella uppgifter. Ingenjörbataljoner som utbildas vid Ing 2 är avsedda att ingå i andra förband.

Regementet står också det civila samhället till tjänst vid svåra påfrestningar såsom till exempel skogsbränder, förbindelsearbeten och röjning av oexploderad ammunition.

Sveriges största civilförsvardepå ligger i Moliden utanför Jönköping. Depån är utvecklad av Frivilliga Automobilkåren (FAK), en av de 18 frivilliga försvarsorganisationerna, och är ett samarbete mellan flera frivilligorganisationer i Jönköpings län. Personal vid depån kan hjälpa till med utbildning inom flera specialområden samt med utlåning av utrustning som t.ex. grävmaskiner, hjullastare, brandförsvarsutrustning, tältenheter och transportfordon med mera.

Statsråden Jonson och Bohlin besöker även Räddningstjänsten i Jönköping för att bland annat diskutera civilt försvar och räddningssamverkan.
