# Sjukvårdsministern besöker Örebro och Region Örebro län

Sjukvårdsminister Acko Ankarberg Johansson kommer under sin resa till Örebro att besöka Universitetssjukhuset Örebro. Under förmiddagen gör ministern ett studiebesök på Dysmeli\- och armprotescentrum och Neurokirurgen för möten med personal och verksamhetsledning.

Under eftermiddagen kommer sjukvårdsministern att träffa regionledningen för att diskutera aktuella politiska frågor samt ta del av arbetet med omställningen till god och nära vård.

Det finns tid för media. För mer information och intervjuförfrågningar, kontakta pressassistent Matilda Anttonen.

Under mandatperioden kommer sjukvårdsministern att besöka alla regioner för att föra en dialog om hälso\- och sjukvården i regionen och besöka dess verksamheter. Detta är det sjunde regionsbesöket som sjukvårdsministern genomför.
