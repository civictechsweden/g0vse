# Utrikesminister Tobias Billström deltar i nordisk-afrikanskt utrikesministermöte i Köpenhamn

– I en tid då multilateralismen utmanas på bred front är partnerskapet mellan Norden och Afrika viktigare än någonsin. Årets ministermöte är ett viktigt tillfälle att diskutera de växande säkerhetspolitiska hot och utmaningar vi gemensamt står inför. Jag ser fram emot att följa upp de diskussioner vi hade i dessa frågor vid förra mötet i Alger, säger utrikesminister Tobias Billström.

Till mötet väntas ett trettiotal afrikanska länder och utrikesministrar från de nordiska länderna. I samband med ministermötet hålls ett affärsforum i regi av branschorganisationen Dansk industri där även nordiska och afrikanska näringslivsföreträdare deltar.
