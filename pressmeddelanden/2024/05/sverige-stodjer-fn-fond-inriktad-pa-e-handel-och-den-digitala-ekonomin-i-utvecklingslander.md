# Sverige stödjer FN-fond inriktad på e-handel och den digitala ekonomin i utvecklingsländer

Fonden finansierar ett program som stöttar utvecklingsländer att utnyttja e-handelns och den digitala ekonomins möjligheter och hantera dess utmaningar. Stödet bidrar till svenska bistånds- och handelspolitiska prioriteringar i reformagendan ”Bistånd för en ny era - Frihet, egenmakt och hållbar utveckling”, liksom strategin för utrikeshandel, investeringar och global konkurrenskraft.

- Jag är stolt över att vi kan stödja UNCTAD:s arbete med e-handel i utvecklingsländer. Det här är ett konkret exempel på hur synergierna mellan handel och bistånd förverkligas i praktiken, säger bistånds- och utrikeshandelsminister Johan Forssell.

Stödet från Sverige syftar till att skapa förutsättningar för en bättre levnadsstandard för människor som lever i fattigdom. Det ska bidra till hållbar utveckling genom att skapa fler jobb och ökad handel, minska den digitala klyftan samt stärka kvinnors egenmakt. Stödet ska också bidra till kunskaps- och policyutveckling och stödjer flera av de globala hållbarhetsmålen i Agenda 2023.

Sverige har tidigare, senast 2022–2023, stött UNCTAD:s program för e-handel och kvarstår genom det nya bidraget som kärngivare till programmet tillsammans med Tyskland, Nederländerna, Schweiz och Australien.
