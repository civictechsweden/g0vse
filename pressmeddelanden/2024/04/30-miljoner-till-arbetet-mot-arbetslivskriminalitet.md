# 30 miljoner till arbetet mot arbetslivskriminalitet

- Regeringen ser mycket allvarligt på det faktum att människor utnyttjas på den svenska arbetsmarknaden. Arbetslivskriminaliteten är en inkomstkälla för den kriminella ekonomin, gör fusk till en konkurrensfördel så att hederliga företag slås ut och leder till att människor utsätts för människohandel och människoexploatering. Den här kriminaliteten ska bekämpas med full styrka, säger jämställdhets- och biträdande arbetsmarknadsminister Paulina Brandberg.

Myndighetssamverkan mot arbetslivskriminalitet genomför bland annat myndighetsgemensamma kontroller av företag. De regionala centren mot arbetslivskriminalitet som etablerades under 2022 och 2023 är betydelsefulla verktyg för att bekämpa arbetslivskriminalitet. Det myndighetsgemensamma arbetet mot arbetslivskriminalitet behöver nu i än högre grad riktas mot hur vissa företag bidrar till finansieringen av den kriminella ekonomin, organiserad brottslighet i företagsmiljö och människoexploatering på arbetsmarknaden.

Förslaget bygger på en överenskommelse mellan regeringen och Sverigedemokraterna.
