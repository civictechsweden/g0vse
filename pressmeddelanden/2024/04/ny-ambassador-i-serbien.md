# Ny ambassadör i Serbien

Charlotte Sammelin är i dag chef för Enheten för internationell handelspolitik och EU:s inre marknad i Utrikesdepartementet (UD). Hon har varit ambassadör i Aten och tidigare tjänstgjort vid den svenska EU-representationen i Bryssel och vid ambassaden i Madrid. Hon har även arbetat för EU-kommissionen och Europeiska rådet i Bryssel samt vid OECD:s sekretariat i Paris.

Charlotte Sammelin tillträder sin nya befattning till hösten.
