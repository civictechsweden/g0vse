# Ny ambassadör i Rumänien

Regeringen har utsett Anna Hällerman till ambassadör i Bukarest.

Anna Hällerman arbetar idag på Enheten för Östeuropa och Centralasien i Utrikesdepartementet (UD) där hon jämte enhetschef och biträdande enhetschef utgör del av enhetens ledning. Hon har tjänstgjort vid ambassaderna i Mexico och Buenos Aires och arbetat vid flertalet enheter i UD. Hon har även varit nationell expert på EU:s utrikestjänst (EEAS) i Bryssel samt arbetat på Folke Bernadotteakademin i Stockholm.

Anna Hällerman tillträder sin nya befattning hösten 2024.
