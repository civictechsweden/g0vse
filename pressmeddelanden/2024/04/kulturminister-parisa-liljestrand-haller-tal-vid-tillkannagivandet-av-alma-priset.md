# Kulturminister Parisa Liljestrand håller tal vid tillkännagivandet av Alma-priset

- Barn och ungas läsning är en källa till kunskap, språk och fantasi och är en hjärtefråga för mig och regeringen. Därför känns det både fint och hedersamt att få medverka vid tillkännagivandet av världens största barnbokspris, säger kulturminister Parisa Liljestrand.

Bakgrund:

Astrid Lindgren Memorial Award instiftades 2002 av Sveriges regering för att värna barnens rätt till bra berättelser. Varje år belönas en person eller organisation som bidrar till litteraturens betydelse för barn och unga över hela världen. Prissumman på fem miljoner svenska kronor gör priset till världens största i sitt slag. Priset delas ut vid en ceremoni i Konserthuset i Stockholm den 4 juni.

De senaste pristagarna är:

2023 – Laurie Halse Anderson (USA)

2022 – Eva Lindström (Sverige)

2021 – Jean-Claude Mourlevat (Frankrike)

2020 – Baek Heena (Korea)
