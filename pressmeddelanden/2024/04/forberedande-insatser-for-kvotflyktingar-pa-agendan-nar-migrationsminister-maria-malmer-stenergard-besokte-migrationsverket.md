# Förberedande insatser för kvotflyktingar på agendan när migrationsminister Maria Malmer Stenergard besökte Migrationsverket

Kvotflyktingar som ska vidarebosättas i Sverige får i dag delta i ett informationsprogram, som kallas för förberedande insatser, före sin ankomst till Sverige. Programmet ger bland annat en övergripande bild av det svenska samhället och syftar till att förbereda kvotflyktingarna inför den nya tillvaron i Sverige. Programmet har utvecklats av Migrationsverket, men International Organization for Migration (IOM) ansvarar för det praktiska utförandet.

– Att kvotflyktingar som ska vidarebosättas i Sverige får lära sig mer om det svenska samhället och om svenska värderingar redan innan ankomst är viktigt. Det skapar bättre förutsättningar för en fungerande etablering in i det svenska samhället, säger migrationsminister Maria Malmer Stenergard.

Under besöket presenterade Migrationsverket en bakgrund av hur programmet för förberedande informationssatser ser ut, vilka överväganden som har gjorts kring genomförande och innehåll, samt samarbetet med IOM i det praktiska genomförandet.
