# Ny rektor vid Kungl. Musikhögskolan i Stockholm

– Jag vill önska Per-Henrik Holgersson lycka till i arbetet som rektor vid Kungl. Musikhögskolan i Stockholm. Han känner högskolan väl och har gedigen kompetens inom både musik- och högskolepedagogik och är därmed väl lämpad för uppdraget, säger utbildningsminister Mats Persson.

Per-Henrik Holgersson är fil. dr i musikpedagogik och utbildad musiklärare. Han är i dag akademichef vid Kungl. Musikhögskolan i Stockholm med ansvar för utbildning och forskning inom ämneslärarutbildning i bland annat musik, musikpedagogik och musikterapi. Han frilansar även som kördirigent och musiker.
