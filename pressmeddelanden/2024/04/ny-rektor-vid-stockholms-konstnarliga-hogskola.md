# Ny rektor vid Stockholms konstnärliga högskola

– Jag vill önska Ellen Røed lycka till i arbetet som rektor vid Stockholms konstnärliga högskola. Med sin gedigna kunskap om och erfarenhet av konstnärlig utbildning och forskning är hon väl lämpad för sitt uppdrag, säger utbildningsminister Mats Persson.

Ellen Røed är professor i film och media vid Stockholms konstnärliga högskola och har sedan 2022 varit prorektor vid högskolan. Tidigare har hon bland annat varit högskolelektor vid Kunst og designhøgskolen i Bergen och biträdande professor vid Høgskolen i Oslo og Akershus (som i dag heter OsloMet). Hon har även erfarenhet av egen konstnärlig praktik.
