# Sverige vill se Mark Rutte som nästa generalsekreterare för Nato

Sverige tillhör den grupp av allierade som vill se Mark Rutte, premiärminister i Nederländerna, som nästa generalsekreterare.

- Mark Rutte är en klok ledare med gedigen erfarenhet. I en tid präglad av ökad osäkerhet och ett försämrat säkerhetspolitiskt läge behövs ett starkt Nato som genom avskräckning och försvar bidrar till alla allierades säkerhet, och till att främja fred och frihet, säger statsminister Ulf Kristersson.

- Mark Rutte är känd som en pålitlig ledare med brett förtroende från norr till söder. Natos enighet är en styrka för alliansen, säger energi- och näringsminister Ebba Busch.

- Europa befinner sig i en säkerhetspolitisk brytningstid. Ett enigt Nato med ett starkt ledarskap är centralt för att möta vår tids utmaningar och hot, säger arbetsmarknads- och integrationsminister Johan Pehrson.
