# Civilministern deltar på informellt möte med EU:s digitaliseringsministrar

Digitaliseringsministrarna ska bland annat diskutera hur EU kan främja utbyggnaden och utvecklingen av Europas digitala infrastruktur, mot bakgrund av kommissionens vitbok och rekommendation som nyligen publicerats. Ett annat ämne för mötet är ekonomisk säkerhet genom digital strategisk autonomi. På dagordningen finns även en diskussion om hur EU kan främja en säker, ansvarsfull och pålitlig onlinemiljö.

– För att digitaliseringens möjligheter ska komma alla till del behövs säker konnektivitet med mycket hög kapacitet. Regeringen är positiv till ambitionen att underlätta utbyggnaden och utvecklingen av den digitala infrastrukturen. För att stimulera konkurrens och investeringar på telekommarknaden behöver diskussionen börja i rätt ände, med regelförenklingar och rättslig förutsebarhet som grund, säger civilminister Erik Slottner.

Vid frågor och intervjuförfrågningar kontakta civilministerns presskontakt.
