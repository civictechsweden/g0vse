# Lotta Edholm deltar i den internationella konferensen International Summit on the Teaching Profession i Singapore

International Summit on the Teaching Profession (ISTP) är en internationell konferens som årligen samlar utbildningsministrar och fackliga ledare från OECD:s medlemsländer för att genom dialog och debatt stärka lärarprofessionen och förbättra policy som berör lärare. Under konferensen blandas erfarenhetsutbyte med skolbesök och föredrag om aktuell forskning.

Sveriges delegation till årets ISTP leds av skolministern, och i delegationen ingår även Åsa Fahlén, ordförande för Sveriges Lärare och Agneta Gulz, professor i kognitionsvetenskap vid Lunds universitet. Skolministern kommer även att ha ett bilateralt möte med Singapores utbildningsminister Chan Chun Sing.

För mer information och intervjuförfrågningar i samband med besöket, kontakta pressekreterare Ellen Kult.
