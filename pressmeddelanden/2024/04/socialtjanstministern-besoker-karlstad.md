# Socialtjänstministern besöker Karlstad

Besöket inleds på Karlstads universitet med att statsrådet deltar vid en träff med studenter på socionomutbildningen. Därefter hålls ett lunchmöte med programledare, studierektor och personal på universitetet.

Statsrådet kommer även att delta på en utbildning i anslutning till Barnrättsdagarna som anordnas på Karlstad CCC. Utbildningen anordnas av Sveriges Kommuner och Regioner (SKR), Region Värmland och Stiftelsen Allmänna Barnhuset och kommer att fokusera på barnkonventionen som lag i praktiken samt vad det innebär på kommunal och regional nivå.

Tisdag 9 april fortsätter socialtjänstministern sin medverkan vid Barnrättsdagarna med att hålla ett inledningstal. Temat för Barnrättsdagarna i år är barns rättigheter när föräldrar har svårigheter.
