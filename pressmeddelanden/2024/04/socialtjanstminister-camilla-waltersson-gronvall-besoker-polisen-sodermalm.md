# Socialtjänstminister Camilla Waltersson Grönvall besöker Polisen Södermalm

Syftet med besöket är att höra mer om hur samverkan mellan Polisen och socialtjänsten ser ut och hur de tillsammans arbetar uppsökande. Detta för att riktat informera om och motivera till stödinsatser till våldsutsatta och våldsutövare.

I början av april hade justitieminister Gunnar Strömmer, jämställdhetsminister Paulina Brandberg och socialtjänstminister Camilla Waltersson Grönvall ett rundabordssamtal med myndigheter, Sveriges Kommuner och Regioner, civilsamhällesorganisationer och forskare om mäns våld mot kvinnor. I samband med mötet presenterades att regeringen återkommande kommer att kalla till möten för att diskutera åtgärder. Det kommer även göras en översyn av behovet av skärpt styrning och uppföljning av myndigheternas arbete mot mäns våld mot kvinnor.
