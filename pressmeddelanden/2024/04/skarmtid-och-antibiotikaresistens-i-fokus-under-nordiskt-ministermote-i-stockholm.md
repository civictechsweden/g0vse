# Skärmtid och antibiotikaresistens i fokus under nordiskt ministermöte i Stockholm

– Skärmtiden stjäl fokus från annat som är avgörande för barns utveckling och hälsa, som att röra på sig, att läsa, sova och att umgås med andra. Vi behöver diskutera konsekvenserna av detta och vilket ansvar de stora sociala mediebolagen har för den utbredda ohälsan. Gemensamt kan vi i Norden skapa ett större tryck på företagen att agera, än vad vi kan var och en på egen hand, säger socialminister Jakob Forssmed.

Under mötet kommer ministrarna även att diskutera frågan om antimikrobiell resistens och hur de nordiska länderna kan samarbeta för att säkerställa tillgången på antibiotika. Det kan till exempel handla om att förbättra informationen om brist- och restsituationer samt att kartlägga produktionskapacitet.

Den 1 januari inleddes det svenska ordförandeskapet i Nordiska ministerrådet, det officiella samarbetsorganet för de nordiska regeringarna.

I samband med mötet finns tid för media. För intervjuförfrågningar, kontakta pressekreterare (se presskontakt).
