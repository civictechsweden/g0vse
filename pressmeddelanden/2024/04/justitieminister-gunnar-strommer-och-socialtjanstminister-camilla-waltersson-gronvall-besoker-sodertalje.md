# Justitieminister Gunnar Strömmer och socialtjänstminister Camilla Waltersson Grönvall besöker Södertälje

I mitten på mars beslutade regeringen om en ny nationell brottsförebyggande strategi, som syftar till att flytta fram Sveriges positioner rejält i det brottsförebyggande arbetet.

Strategin har en bred socialpreventiv ansats och bidrar till att förebygga många olika typer av brott, men den har ett särskilt fokus på att bryta rekryteringen och socialiseringen in i kriminella nätverk, att förebygga att barn och unga involveras i kriminalitet samt att få individer som begår brott att lämna kriminaliteten bakom sig.

En central del av strategin handlar om socialtjänstens insatser. Fokus för besöket i Södertälje är hur socialtjänsten arbetar förebyggande mot kriminalitet med fokus på barn, samt hur socialtjänsten samarbetar med polis och skola.

I samband med besöket finns en tid avsatt för media. För intervjuförfrågningar, kontakta pressekreterare.

**Plats**: Södertälje stadshus, Nyköpingsvägen 26, Södertälje

**Tid**: 14\.30\-15\.00
