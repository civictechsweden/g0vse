# Försvarsminister Pål Jonson deltar i Nordefcos försvarsministermöte på Färöarna

I samband med försvarsministermötet kommer en ny vision för det nordiska försvarssamarbetet, Nordefco, att signeras och presenteras. Försvarsministrarna kommer också att diskutera säkerhetssituationen i närområdet, det ryska anfallskriget mot Ukraina och Nato.

Nordic Defence Cooperation (Nordefco) är ett nordiskt försvarssamarbete mellan Danmark, Finland, Island, Norge och Sverige. Samarbetet syftar främst till att öka respektive lands försvarsförmåga samt utveckla förmågan att samarbeta och enas kring strategiska, gemensamma försvarsfrågor. Under 2024 är Danmark ordförande i Nordefco.
