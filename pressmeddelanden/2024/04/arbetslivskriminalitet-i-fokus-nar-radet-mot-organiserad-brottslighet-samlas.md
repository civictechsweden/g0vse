# Arbetslivskriminalitet i fokus när rådet mot organiserad brottslighet samlas

I den nationella strategin mot organiserad brottslighet är en tydlig målsättning att strypa den kriminella ekonomin. I strategin lyfts arbetslivskriminalitet som ett särskilt viktigt område i det avseendet, liksom vikten av att bättre utnyttja de administrativa verktyg som andra än brottsbekämpande myndigheter förfogar över.

Dagens möte blir det nionde i ordningen och i fokus står arbetslivskriminalitet, vilket är en drivande faktor i den kriminella ekonomin. Arbetslivskriminaliteten berör hela samhället och sträcker sig över departementsgränser och myndigheters ansvarsområden. Effektiv myndighetssamverkan är därför centralt för att bekämpa denna typ av brottslighet.

Vid dagens möte deltar, utöver rådets sex fasta medlemmar, även Arbetsförmedlingen, Arbetsmiljöverket, Jämställdhetsmyndigheten, Försäkringskassan, Migrationsverket samt Delegationen mot arbetslivskriminalitet. Från regeringen deltar justitieminister Gunnar Strömmer, jämställdhets- och biträdande arbetsmarknadsminister Paulina Brandberg och migrationsminister Maria Malmer Stenergard.

För mer information om mötet och möjlighet till intervju, kontakta presskontakt.
