# Program för statsbesöket från Finland

## Tisdag 23 april

### Högtidlig välkomstceremoni

Statsbesöket inleds när kungaparet möter presidentparet vid Hovstallet för kortege till Kungliga slottet.
[Hovstallet](https://www.kungligaslotten.se/vara-besoksmal/hovstallet.html "Hovstallet")

Vid den högtidliga välkomstceremonin på Inre borggården inspekterar presidenten och kungen Grenadjärkompaniet ur Livgardet och nationalsånger spelas. I Rikssalen presenteras sedan presidentparet för representanter för riksdag och regering. Kungaparet hälsar samtidigt på den finska delegationen. Allmänheten är välkommen att närvara vid välkomstceremonin på Inre borggården.
[Kungliga slottet](https://www.kungligaslottet.se/vara-besoksmal/kungliga-slottet.html "Kungliga slottet")

Kungen och presidenten ger därefter ett pressuttalande i Lovisa Ulrikas matsal.

### Bernadottebiblioteket

Drottningen och fru Innes\-Stubb besöker Bernadottebiblioteket på Kungliga slottet.
[Bernadottebiblioteket](https://www.kungligaslotten.se/artiklar-film-360/kungliga-slottet/2018-04-06-ett-kungligt-bibliotek.html "Bernadottebiblioteket")

### Möte med talmannen

President Stubb tas emot av talman Andreas Norlén i riksdagen. Efter deras möte håller presidenten ett anförande i Andrakammarsalen, i närvaro av kungaparet och fru Innes\-Stubb.
Anförandet webbsänds på riksdagens webbplats.
[Riksdagen](https://www.riksdagen.se/ "Riksdagen")

### Lunch

Kungaparet bjuder presidentparet på lunch på Kungliga slottet.
Utrikesministern står samtidigt värd för en lunch på Utrikesdepartementet för representanter ur den finska delegationen.

### Möte med statsministern

Efter lunch tar statsminister Ulf Kristersson emot president Alexander Stubb i Rosenbad. Efter bilaterala överläggningar med säkerhetspolitiskt fokus hålls en presskonferens i regeringens pressrum. Presskonferensen, som hålls på svenska, webbsänds på regeringens webbplats.
[Regeringen](/ "Regeringen")

### Besök på Sven\-Harrys konstmuseum

Fru Innes\-Stubb och drottningen besöker Sven Harrys konstmuseum och utställningen ”Carl\-Fredrik Hill och Fanny Churberg – mot ett nytt landskap”. De tas emot av museets chef Dragana Kusoffsky Maksimović. Kulturminister Parisa Liljestrand representerar regeringen.
[Sven Harrys konstmuseum](https://sven-harrys.se/ "Sven Harrys konstmuseum")

### Sätraskolan

Fru Innes\-Stubb och drottningen besöker Sätraskolan för en presentation om Mentor Sverige och samarbetet mellan Mentor Sverige och Sätraskolan. De tas emot av generalsekreteraren för Mentor Sverige Cecilia Bernard och Sätraskolans rektor Margareta Forsman. Socialminister Jakob Forssmed representerar regeringen och skolborgarrådet Emilia Bjuggren representerar Stockholms stad. Drottningen är grundare av Mentor, som är en ideell organisation som får unga att växa, bli starka och tro på sig själva med hjälp av mentorskap.
[Sätraskolan](https://grundskola.stockholm/hitta-grundskola/grundskola/satraskolan-f-9/ "Sätraskolan")
[Mentor](https://mentor.se/ "Mentor")

### Näringslivsseminarium

Kungen och president Alexander Stubb håller anföranden i samband med det näringslivsseminarium som arrangeras av Business Sweden på Grand hotell, med syfte att ytterligare stärka det goda affärsutbytet. Det övergripande temat för seminariet är innovation och stärkt konkurrenskraft med fokus på hur Finland och Sverige kan förbättra ländernas regionala konkurrenskraft i ett snabbt föränderligt geopolitiskt landskap. Vid seminariet diskuteras frågor om fördjupat samarbete inom försvarsinnovation, energi, kritiska mineraler och biobaserade material och hur länderna kan fortsätta utveckla ledarskap inom telekom och AI. Från regeringens sida medverkar statsminister Ulf Kristersson, vice statsminister och energi\- och näringsminister Ebba Busch samt bistånds\- och utrikesminister Johan Forssell. De talar även vid seminariet.

### Galamiddag

Statsbesökets första dag avslutas med att kungaparet ger en galamiddag på Kungliga slottet.

## Onsdag 24 april

Onsdagens program äger rum i Göteborg. Regeringen kommer där att representeras av utrikesminister Tobias Billström, minister för civilt försvar Carl\-Oskar Bohlin och infrastruktur\- och bostadsminister Andreas Carlson.

### Göteborgs universitet

Presidentparet och kungaparet besöker Göteborgs universitet. De tas emot universitetsrektor Malin Broberg och kommunalfullmäktiges ordförande Aslan Akbas med fru Shickran Barkarmo. Efter en introduktion till universitet håller president Alexander Stubb ett anförande, som följs av en frågestund med universitetets studenter med Lisbeth Aggestam som moderator.
[Göteborgs universitet](https://www.gu.se/ "Göteborgs universitet")

### Lunch

Landshövding Sten Tolgfors står värd för en lunch på residenset.

### Göteborgs hamn

Eftermiddagens program inleds med en presentation av Göteborgs hamn och dess verksamhet, under en färd ombord på M/S Hamnen. Presidentparet och kungaparet tas emot av hamnens verkställande direktör Göran Eriksson.
[Göteborgs hamn](https://www.goteborgshamn.se/ "Göteborgs hamn")

### Älvsborgs amfibieregemente

Presidentparet och kungaparet besöker Älvsborgs amfibieregemente. De tas emot av emot av överste Fredrik Herlitz, chef för regementet. Efter en introduktion om hur omvärldsläget påverkar den västra delen av Sverige och Göteborgs garnison ges en förevisning av landstigning och materiel. Presidentparet och kungaparet får också möjlighet att samtala med soldater och rekryter.
[Älvsborgs amfibieregemente](https://www.forsvarsmakten.se/sv/organisation/alvsborgs-amfibieregemente-amf-4/ "Älvsborgs amfibieregemente")

### Presidentparets mottagning

President Alexander Stubb och fru Suzanne Innes\-Stubb ger en mottagning till kungaparets ära.
[Göteborgs konstmuseum](https://goteborgskonstmuseum.se/ "Göteborgs konstmuseum")

### Avsked

Statsbesöket avslutas när kungaparet tar farväl av sina gäster vid en ceremoni på Landvetter flygplats.
