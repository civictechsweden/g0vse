# Regeringen utökar stödet till Sveriges Domstolar

Brottsutvecklingen har ökat arbetsbördan på domstolarna, bland annat genom större mål. Domstolarna har rekryterat mer personal för att bemöta denna arbetsbörda, vilket har lett till ökade kostnader. Samtidigt har kostnader för säkerhet genom exempelvis fler ordningsvakter ökat.

Regeringen föreslår därför utökat stöd till Sveriges Domstolar för att verksamheten ska kunna fortgå i takt med övriga satsningar på rättsväsendet. Det utökade stödet är viktigt för att bibehålla rättssäkerheten och upprätthålla allmänhetens förtroende för domstolarna.

Det har tidigare aviserats att Sveriges Domstolars anslag beräknas öka från 7 till 8,2 miljarder kronor mellan 2023 och 2026\.

Förslaget bygger på en överenskommelse mellan regeringen och Sverigedemokraterna.
