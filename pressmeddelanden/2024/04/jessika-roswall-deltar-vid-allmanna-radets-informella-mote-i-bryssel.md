# Jessika Roswall deltar vid allmänna rådets informella möte i Bryssel

På dagordningen för det informella mötet i Bryssel står diskussioner kring EU:s utvidgning, rättsstatsprincipen och EU:s framtid.

– Utvidgningen av EU står högt på den politiska dagordningen och en trovärdig, meritbaserad utvidgning ligger i Sveriges och EU:s intresse för att främja ett säkrare Europa. Rättsstatens principer och våra grundläggande värden ligger till grund för EU-samarbetet och är av högsta vikt att värna även i framtiden. Både nuvarande och framtida medlemsstater måste respektera rättsstatens principer, säger EU-minister Jessika Roswall.
