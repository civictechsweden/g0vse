# Pål Jonson besöker A 9 i Kristinehamn

A 9 är ett av fem nya regementen som riksdagen beslutade att återetablera genom 2020 års försvarsbeslut. Parallellt med etableringen av A 9 pågår utbildning av värnpliktiga på artillerisystemet Archer vid Skaraborgs regemente i Skövde.

Försvarsminister Pål Jonson besöker regementet för att bekanta sig med verksamheten och utvecklingen av regementet. Pål Jonson kommer under besöket att träffa regementschef Lars O Jonson och stabschef Stefan Svahn.

Det finns möjlighet för media att ställa frågor till statsrådet under eftermiddagen. Anmäl till presskontakt Adam Schelin. Begränsat antal platser.

Plats: Bodalsvägen, Harberget.
