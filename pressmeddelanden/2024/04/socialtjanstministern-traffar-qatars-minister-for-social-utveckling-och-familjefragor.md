# Socialtjänstministern träffar Qatars minister för social utveckling och familjefrågor

Under mötet kommer socialtjänstministern bland annat redogöra för hur Sverige arbetar för skydd av barn och barns rättigheter samt hur Sverige arbetar för att personer med funktionsnedsättning ska kunna uppnå jämlikhet i levnadsvillkor och full delaktighet. Samtalet kommer även att fokusera på kunskaps\- och erfarenhetsutbyte mellan de båda länderna.

Den qatariska ministern kommer även, tillsammans med statssekreterare Minna Ljunggren, delta i ett möte med Socialstyrelsen, göra ett verksamhetsbesök hos socialtjänsten i Järva samt delta i ett möte med Myndigheten för delaktighet och Barnombudsmannen. Samtalen kommer fokusera på hur Sverige arbetar för att stärka skyddet för barn, FN:s konvention om barnets rättigheter i lagstiftningen, men också på de utmaningar olika myndigheter ställs inför kopplat till frågor om barn och unga samt personer med funktionsnedsättning.
