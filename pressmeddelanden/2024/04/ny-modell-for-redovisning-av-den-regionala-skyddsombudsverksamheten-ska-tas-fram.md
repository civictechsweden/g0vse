# Ny modell för redovisning av den regionala skyddsombudsverksamheten ska tas fram

\- Vi ser ett behov av att se över formerna för redovisningen av den regionala skyddsombudsverksamheten. De behöver ses över och moderniseras i förhållande till aktuella regelverk. Därför ger vi nu Arbetsmiljöverket det här uppdraget, säger jämställdhets\- och biträdande arbetsmarknadsminister Paulina Brandberg.

I augusti 2022 överlämnades betänkandet De regionala skyddsombudens roll i arbetsmiljöarbetet. Värdet av förebyggande arbete och allas rätt till en god arbetsmiljö till regeringen. Utredningen föreslog bland annat att regeringen skulle ge Arbetsmiljöverket i uppdrag att ta fram en ny modell för redovisning av den regionala skyddsombudsverksamheten.

Uppdraget till Arbetsmiljöverket ska redovisas i samband med årsredovisningen för 2025 i en särskild rapport till Regeringskansliet.
