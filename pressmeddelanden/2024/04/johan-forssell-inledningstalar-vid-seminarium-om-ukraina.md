# Johan Forssell inledningstalar vid seminarium om Ukraina

– Sverige fortsätter stödja Ukraina så länge det behövs – politiskt, humanitärt, militärt och ekonomiskt. Den direkta dialogen med våra ukrainska partners är avgörande för att vi ska kunna bistå med ett effektivt och ändamålsenligt stöd. Rödakorsrörelsen är en central och viktig aktör i det humanitära arbetet på plats, säger bistånds\- och utrikeshandelsminister Johan Forssell.

Sedan Rysslands fullskaliga invasion i februari 2022 uppgår Sveriges humanitära stöd till Ukraina till cirka 2,3 miljarder kronor. Ukrainska Röda Korset har genom Internationella rödakorsfederationen (IFRC) mottagit totalt 75 miljoner kronor i direkt stöd från regeringen i syfte att rädda liv, lindra mänskligt lidande och upprätthålla mänsklig värdighet. Under samma tid har antalet inhemska volontärer för Ukrainska Röda Korset ökat från 2000 till 8000 och organisationen har gett humanitärt stöd till mer än tolv miljoner människor i nöd i Ukraina.

Sverige har även – utöver ovan nämnda stöd – bidragit med totalt 265 miljoner kronor i stöd till Internationella Rödakorskommittén (ICRC) såväl direkt från regeringen som genom Sida, sedan den ryska fullskaliga invasionen.

Utöver deltagandet i Svenska Röda Korsets seminarium tar Johan Forssell även emot Maksym Dotsenko för ett bilateralt möte.
