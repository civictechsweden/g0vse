# Pressträff med statsministern och Lettlands premiärminister

Statsministern och premiärministern kommer bland annat att prata om ländernas bilaterala samarbeten och aktuella säkerhetspolitiska frågor såsom det fortsatta stödet till Ukraina och samarbetet i Nato, däribland Sveriges bidrag till Natos förstärkta närvaro i Lettland.

Det lettiska besöket i Sverige pågår under två dagar. Premiärministern kommer även att träffa representanter för svenska företag från bland annat försvarsindustrin och besöka Göteborg med en företagsdelegation.

Pressträffen hålls på engelska.
