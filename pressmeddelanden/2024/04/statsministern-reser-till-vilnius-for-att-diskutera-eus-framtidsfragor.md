# Statsministern reser till Vilnius för att diskutera EU:s framtidsfrågor

Europeiska rådets ordförande Charles Michel och Litauens president Gitanas Nauseda har bjudit in EU:s regeringschefer för att diskutera den strategiska agendan för nästa europeiska mandatperiod. Den strategiska agendan ska antas vid toppmötet i slutet av juni och innehåller Europeiska rådets strategiska riktlinjer för nästa kommission.

Statsminister Ulf Kristersson deltar i diskussionen i Vilnius tillsammans med regeringschefer från bland annat Tjeckien, Nederländerna, och Kroatien.

Under kvällen kommer frågor om EU:s stöd till Ukraina, utvidgningen, konkurrenskraft och migration att diskuteras.
