# Johan Pehrson och Paulina Brandberg gör verksamhetsbesök med fokus på arbetsmiljö

– Regeringen intensifierar nu arbetet för tryggare arbetsplatser i hela landet inom flera områden. Forskning, kunskapsspridning och utvecklandet av mer effektiva metoder har stor betydelse för att vi ska kunna göra arbetsplatser säkrare, säger Johan Pehrson.

– Regeringen arbetar på bred front för att skapa en bättre arbetsmiljö för alla i Sverige. Ingen ska behöva dö på sitt arbete och ingen ska behöva dö på grund av sitt arbete. Det förebyggande arbetet är otroligt viktigt, säger Paulina Brandberg.

Afa Försäkring har hand om kollektivavtalade försäkringar avseende sjukdom, arbetsskada, arbetsbrist, dödsfall, föräldraledighet och arbetar för ökad hälsa i arbetslivet genom förebyggande arbete och forskning. Afa försäkring ägs av arbetsmarknadens parter.

Prevent är en ideell organisation som ägs av Svenskt Näringsliv, LO och PTK som syftar till att vara ett kunskapsnav i arbetsmiljöfrågor.

Statsråden är tillgängliga för media i anslutning till besöken. Vid intresse, kontakta Anton Johansson eller Alexandra Örenmark, se presskontakter.
