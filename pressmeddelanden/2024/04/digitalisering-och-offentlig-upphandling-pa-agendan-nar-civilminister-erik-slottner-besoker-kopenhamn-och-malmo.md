# Digitalisering och offentlig upphandling på agendan när civilminister Erik Slottner besöker Köpenhamn och Malmö

I Köpenhamn träffar Civilministern Danmarks digitaliseringsminister Marie Bjerre för att diskutera digitalisering av den offentliga sektorn. För att ta del av det kommunala perspektivet på området sker även ett studiebesök i Ballerups kommun, och därefter väntar ett möte med det danska teknologirådet för att höra om deras arbete med kunskapsförmedling och utveckling inom digitalisering. Dessutom planeras möten med det danska inrikes- och sundhetsministeriet för att utbyta erfarenheter kring kommunsammanläggningar.

Under besöket i Malmö inledningstalar ministern på Offentliga Inköpares Årskonferens om regeringens planer och ambitioner med offentlig upphandling.
