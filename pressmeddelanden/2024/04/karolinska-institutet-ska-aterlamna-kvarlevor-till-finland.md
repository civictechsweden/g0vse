# Karolinska institutet ska återlämna kvarlevor till Finland

I Karolinska institutets anatomiska samlingar finns 82 mänskliga kvarlevor, företrädesvis kranier, som kommer från vad som i dag är Finland. Universitetet har genomfört en utredning där kvarlevornas ursprung har kunnat fastställas.

Karolinska institutet har hemställt att regeringen medger repatriering av dessa kvarlevor. Även finska Utbildnings- och kulturdepartementet har bett Sverige om att kvarlevorna ska repatrieras. Kvarlevorna kommer att överföras till Finland för att återbegravas.
