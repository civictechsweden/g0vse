# Migrationsminister Maria Malmer Stenergard deltar i ministerkonferens om EU:s migrations- och asylpakt

Den 10 april i år röstade Europaparlamentet igenom migrations\- och asylpakten och formellt antagande kommer ske i maj. Pakten innebär bland annat stärkt gränskontroll, snabbare asylprocesser och ett effektivare återvändande.

Ministerkonferensen i Belgien kommer att fokusera på genomförandet av migrations\- och asylpakten. Ministrarna kommer att diskutera hur man med gemensamt samarbete ska genomföra och effektivt operationalisera pakten.

– Att vi nådde en uppgörelse mellan EU\-länderna i migrations\- och asylpakten var en enorm framgång, men en av de viktigaste delarna återstår – att genomföra det vi kommit överens om, så att pakten får avsedd effekt. Nu ska vi se till att migrations\- och asylpakten kommer på plats för att säkerställa en hållbar migration med bättre kontroll vid EU:s yttre gräns, säger migrationsminister Maria Malmer Stenergard.

För intervjuförfrågningar och mer information, kontakta pressekreterare.
