# Pressmeddelande: Anna Tenje tog emot språkkravsutredningen – med förslag för att stärka tryggheten i äldreomsorgen

Utredningen tillsattes mot bakgrund att det under 2021 och 2022 genomfördes flera förändringar i sjukförsäkringen. Bland annat skulle utredaren analysera hur förändringarna i sjukförsäkringens regelverk har påverkat dels, sjukskrivna personers återgång i arbete, dels arbetsmarknadsutbudet genom inflödet och varaktigheten i sjukpenningen och sjuk- och aktivitetsersättningen.

– Sverige har och ska ha en sjukförsäkring som ger människor ekonomisk ersättning vid inkomstbortfall på grund av sjukdom och nedsatt arbetsförmåga. Det är viktigt att följa upp de senaste årens förändringar i sjukförsäkringen så att vi förstår hur de påverkar både individ och samhälle. Jag ser fram emot att ta del av ny värdefull kunskap om sjukförsäkringen i detta betänkande, säger äldre- och socialförsäkringsminister Anna Tenje.

Till följd av att de långa sjukfallen åter ökade beslutade regeringen i februari 2023 om ett tilläggsdirektiv där utredarens uppdrag utvidgades. Bland annat omfattade det nya uppdraget att lämna författningsförslag om utvärderingen visade att sjukfallen återigen blir omotiverat långa.

Regeringen har nu tagit emot betänkandet av utredningen och ett beredningsarbete på Socialdepartementet kommer att inledas.
