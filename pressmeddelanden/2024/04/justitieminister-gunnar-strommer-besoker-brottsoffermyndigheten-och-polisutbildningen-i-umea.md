# Justitieminister Gunnar Strömmer besöker Brottsoffermyndigheten och polisutbildningen i Umeå

På agendan för besöket står bland annat kommuners brottsförebyggande arbete, inte minst förebyggande arbete för att bekämpa mäns våld mot kvinnor och för att bryta rekryteringen av barn och unga till kriminella nätverk. Sedan 1 juli 2023 har kommunerna ett lagstadgat ansvar för att arbeta brottsförebyggande. Regeringen har även nyligen beslutat om en ny brottsförebyggande strategi, Barriärer mot brott.

Under besöket kommer justitieministern att besöka Brottsoffermyndigheten, Centrum mot våld samt polisutbildningen vid Umeå universitet. Justitieministern kommer dessutom att hålla ett anförande under Brottsförebyggande rådets (Brå) konferens Råd för framtiden.

I samband med besöket i Umeå finns tid avsatt för media. För intervjuförfrågningar, kontakta pressekreterare.
