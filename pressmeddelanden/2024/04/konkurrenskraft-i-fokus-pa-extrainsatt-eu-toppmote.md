# Konkurrenskraft i fokus på extrainsatt EU-toppmöte

EU:s konkurrenskraft var ett särskilt prioriterat område för regeringen under Sveriges ordförandeskap i EU förra året. Det handlar om frågor som att stärka EU:s inre marknad, förenkla byråkratin för företag och säkerställa en stabil och förutsägbar energiproduktion.

Vid det extrainsatta Europeiska rådet ska ledarna utöver konkurrenskraft också diskutera utvecklingen i Mellanöstern, EU:s relation med Turkiet och Rysslands krig i Ukraina.
