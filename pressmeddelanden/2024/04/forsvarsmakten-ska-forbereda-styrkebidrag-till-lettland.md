# Försvarsmakten ska förbereda styrkebidrag till Lettland

– Som Natomedlem är Sverige en del av Natos kollektiva försvar och Sverige ska bidra brett i Natos verksamhet för försvar av hela alliansen. Regeringen ger Försvarsmakten i uppdrag att förbereda för deltagande i FLF i Lettland med en reducerad bataljon, säger försvarsminister Pål Jonson.

Regeringen ger Försvarsmakten bemyndigande att förhandla och ingå nödvändiga internationella överenskommelser för att möjliggöra ett styrkebidrag upp emot en reducerad bataljons storlek på 600 soldater till Natos framskjutna närvaro i Lettland, (FLF) som leds av Kanada.

Ett deltagande med svensk väpnad styrka utomlands förutsätter riksdagens godkännande.
