# Kulturminister Parisa Liljestrand delar ut pris på ELLE-galan

– Sverige har under flera år varit framgångsrikt inom kulturella och kreativa branscher med internationella succéer och starka varumärken inom mode, form och design. Mode är därför att betrakta som en viktig näring som spänner brett inom stilar, trender och produktion. För att lyfta sektorns betydelse har regeringen den 9 april lämnat en strategi för de kulturella och kreativa branscherna till riksdagen med syftet att bidra till att frigöra de kreativa företagens potential för tillväxt, sysselsättning och innovation. Därför känns det väldigt roligt att ikväll få vara med och fira landets främsta kreatörer och dela ut pris på ELLE-galan som är Sveriges största modeevent, säger kulturminister Parisa Liljestrand.
