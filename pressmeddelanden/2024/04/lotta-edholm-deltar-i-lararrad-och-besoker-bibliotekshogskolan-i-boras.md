# Lotta Edholm deltar i lärarråd och besöker Bibliotekshögskolan i Borås

Under dagen deltar skolministern i ett lärarråd tillsammans med lärare från Borås med omnejd. Diskussionen kommer handla om tidig läs- och skrivinlärning samt hot och våld i skolan. Mer information om lärarråden finns längre ner.

Skolministern besöker även Bibliotekshögskolan, som är en del av Högskolan i Borås. Ministern kommer få en presentation om högskolans utbildning och forskning inom skolbiblioteksverksamhet och få en visning av biblioteket.

För mer information och intervjuförfrågningar i samband med besöket, kontakta pressekreterare Ellen Kult.

## Om lärarråden

Under 2024 träffar skolminister Lotta Edholm lärare och förskollärare vid en serie lärarråd för att diskutera frågor som rör skola och förskola. Lärarråden är ett initiativ från regeringen och planeras och genomförs av Utbildningsdepartementet tillsammans med fackförbundet Sveriges Lärare. Olika lärare och förskollärare deltar på varje lärarråd och teman tas fram gemensamt av deltagarna och Utbildningsdepartementet.
