# Svenska språket i fokus för arbetsmarknadspolitiska rådet

Under mötet hålls en presentation av Per Skedinger, adjungerad professor och docent i nationalekonomi, som forskat om språkets roll för arbetsmarknadsetableringen för personer från Afrika och Mellanöstern.

Sammansättningen av rådet har ändrats. Maria Hemström Hemmingsson har bytt tjänst till generaldirektör för Arbetsförmedlingen från generaldirektör för Institutet för arbetsmarknads- och utbildningspolitisk utvärdering (IFAU), men är kvar i rådet eftersom båda myndigheterna är representerade. Martin Söderström är vikarierande generaldirektör för IFAU och ny medlem i rådet. Lars Lööw är inte längre medlem sedan han lämnade Arbetsförmedlingen för att bli generaldirektör för Arbetsmiljöverket.

## Deltagare:

* Lars Behrenz – docent vid Linnéuniversitetet som forskat om etableringsprocesser på svensk arbetsmarknad
* Andreas Bergh – docent i nationalekonomi vid Nationalekonomiska institutionen i Lund och välfärdsforskare vid Institutet för näringslivsforskning
* Lars Calmfors – professor emeritus vid Stockholms universitet och forskare vid Institutet för näringslivsforskning
* Anders Forslund – professor emeritus i nationalekonomi vid Uppsala universitet och forskare vid Institutet för arbetsmarknads- och utbildningspolitisk utvärdering
* Marie Gartell – avdelningschef på Tillväxtanalys och disputerad nationalekonom med bakgrund på bland annat Riksrevisionen
* Maria Hemström Hemmingsson – generaldirektör för Arbetsförmedlingen och disputerad nationalekonom
* Eva Samakovlis – analysdirektör på Arbetsförmedlingen och disputerad nationalekonom
* Martin Söderström – vikarierande generaldirektör för Institutet för arbetsmarknads- och utbildningspolitisk utvärdering och filosofie doktor
* Ulrika Vikman – filosofie doktor i nationalekonomi och forskare vid Institutet för arbetsmarknads- och utbildningspolitisk utvärdering
