# Utrikesminister Tobias Billström besöker London och Cambridge

– Sverige och Storbritannien står enade i vårt starka stöd till Ukraina och samarbetar bland annat kring utbildning av soldater och har tillsammans försett Ukraina med artilleri, säger utrikesminister Tobias Billström.

Den 16 april besöker utrikesministern Cambridge University. Efter ett samtal med The Balitc Geopolitics Programme om läget i Östersjöregionen kommer ett linjetal att hållas på Selwyn College, där utrikesministern själv studerat. Linjetalet kommer att lyfta skälen bakom skiftet i svensk säkerhetspolitik som inträdet i Nato inneburit och hur Sverige avser bidra i alliansen.

– Storbritannien var ett viktigt stöd under Sveriges anslutningsprocess till Nato. Nu när Sverige är en allierad i Nato har vi möjlighet att fördjupa vårt samarbete ytterligare, säger utrikesminister Tobias Billström.

I London kommer utrikesministern även att träffa svenskar boende i Storbritannien för att tala om relationerna mellan Sverige och Storbritannien och hur det är att vara svensk boende i utlandet i idag. Han kommer också att delta vid ett rundabordssamtal anordnat av den säkerhetspolitiska tankesmedjan Royal United Service Institute (RUSI) med fokus på säkerhetssituationen i Europa idag.
