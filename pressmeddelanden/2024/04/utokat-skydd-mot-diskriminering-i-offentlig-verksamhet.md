# Utökat skydd mot diskriminering i offentlig verksamhet

Idag gäller ett förbud mot diskriminering i vissa delar av den offentliga verksamheten exempelvis inom arbetsmarknadspolitisk verksamhet och inom socialtjänsten. I andra delar av den offentliga verksamheten är skyddet begränsat till när den enskilda har kontakter med myndigheten. Om exempelvis en polis eller tulltjänsteperson använder ett diskriminerande språkbruk i samband med rådgivning eller i kontakt med allmänheten omfattas det av förbudet. Däremot omfattas inte åtgärder som en polis eller tulltjänsteperson vidtar i förhållande till en enskild i dagens lagstiftning.

Regeringen avser bereda ett lagförslag om utökat skydd mot diskriminering när det gäller offentliga verksamheter.
