# Förslag om en registerlag för Inspektionen för socialförsäkringen (ISF)

ISF har till uppgift att genom systemtillsyn och effektivitetsgranskning värna rättssäkerheten och effektiviteten inom socialförsäkringsområdet. Uppdraget medför att myndigheten ofta har behov av att hantera stora mängder personuppgifter.

– För att ISF ska kunna göra granskningar och förse regeringen samt myndigheter med kunskap i syfte att utveckla och förbättra socialförsäkringen behöver ISF också få hantera personuppgifter. Genom det här förslaget möjliggör vi för ISF att hantera vissa personuppgifter samtidigt som vi också föreslår flera skyddsåtgärder för enskildas integritet, säger äldre- och socialförsäkringsminister Anna Tenje

Den föreslagna registerlagen ger ISF stöd för att hantera personuppgifter inom ramen för de undersökningar som myndigheten ska utföra. Samtidigt föreslås flera skyddsåtgärder för att tillgodose behovet av skydd för enskildas personliga integritet. Bland annat föreslås att personuppgifter endast ska få samlas in i projekt med ett förbestämt syfte och vissa angivna ramar. Personuppgifter som direkt kan hänföras till den registrerade ska som huvudregel separeras från övriga personuppgifter och tillgången till uppgifterna ska begränsas.

Lagen föreslås träda i kraft den 1 januari 2025.
