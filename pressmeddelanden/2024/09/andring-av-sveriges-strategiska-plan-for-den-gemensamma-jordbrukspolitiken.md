# Ändring av Sveriges strategiska plan för den gemensamma jordbrukspolitiken

– Ändringarna medför ett mer effektivt genomförande av Sveriges strategiska plan för den gemensamma jordbrukspolitiken, minskad börda och ökad flexibilitet för stödmottagarna samt en möjlighet för dessa att fortsatt vidta åtgärder som är värdefulla för biologisk mångfald med ekonomisk kompensation, säger landsbygdsminister Peter Kullgren.

Stödet för blommande åkrar och fältkanter kan sökas av lantbrukare i hela Sverige från 2025\. Dessutom innebär ändringen lättnader i grundvillkoren som gör det enklare att följa regelverken och minskar lantbrukets kostnader. Sådana ändringar är att kravet på att avsätta mark som miljöyta tas bort helt från 2025, att odlare med ekologisk produktion i Mellansverige undantas från kravet på marktäcke, samtidigt som alla odlare i Skåne, Halland och Blekinge får ett sänkt krav på marktäcke. Från 2026 kommer kravet på växtföljd i stället kunna uppfyllas genom en god gröddiversitet.

Planändringen föreslår också, som en följd av EU\-bestämmelser, ett kontroll\- och sanktionssystem för vissa villkor inom arbetsrätt och arbetsmiljö. Därtill innehåller den mindre förändringar av stödvillkor, vem som är stödberättigande och för vad samt vissa rättningar och justeringar av definitioner och begrepp.

Regeringen ger Jordbruksverket i uppdrag att skicka in planändringen till Europeiska kommissionen som väntas godkänna den i november 2024\.
