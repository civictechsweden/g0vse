# INSTÄLLT: Statsministern och migrationsministern besöker Wien

Den 18 september reser statsminister Ulf Kristersson och migrationsminister Johan Forssell till Wien för att träffa Österrikes förbundskansler Karl Nehammer och Österrikes inrikesminister Gerhard Karner. Under besöket kommer Sveriges omläggning av migrationspolitiken diskuteras. I samband med besöket hålls en gemensam pressträff.

Statsminister Ulf Kristersson tog nyligen emot en inbjudan till Wien från Österrikes förbundskansler Karl Nehammer. Bakgrunden till mötet är att förbundskanslern vill diskutera migrationsfrågor och höra mer om Sveriges omläggning av migrationspolitiken.

I samband med besöket kommer statsminister Ulf Kristersson och förbundskansler Karl Nehammer hålla en gemensam pressträff, som äger rum kl. 15\.00 på förbundskanslerns kontor. Pressträffen sänds via Österrikes regeringsportal, se länk i högerspalten.
