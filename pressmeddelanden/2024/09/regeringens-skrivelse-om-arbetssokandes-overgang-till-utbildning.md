# Regeringens skrivelse om arbetssökandes övergång till utbildning

I mars 2024 överlämnade Riksrevisionen sin rapport Kortutbildade arbetssökandes övergång till reguljär utbildning – uppdrag, verksamhet och styrning (RiR 2024:3\). I rapporten har myndigheten granskat om Arbetsförmedlingens arbete är effektivt för att nå målet om att öka kortutbildade arbetssökandes deltagande i reguljär utbildning.

Riksrevisionen konstaterar att det finns brister i både regeringens styrning och Arbetsförmedlingens arbete. Slutsatsen är att regeringens mål endast delvis har uppnåtts. Regeringen instämmer i huvudsak i Riksrevisionens iakttagelser.

­­– Samtidigt som det finns många arbetslösa är bristen på arbetskraft stor i många branscher. Den bristande matchningen på arbetsmarknaden beror delvis på att arbetssökande inte har den yrkeskompetens som efterfrågas. Utbildning spelar en viktig roll för att komma till rätta med detta. Av den anledningen är arbetet med kortutbildade arbetssökandes övergång till reguljär utbildning viktigt för regeringen, säger Johan Pehrson, arbetsmarknads\- och integrationsminister.

Regeringen avser att fortsätta utveckla arbetet med att förbättra kortutbildade arbetssökandes övergång till reguljär utbildning och vid behov vidta fler åtgärder.
