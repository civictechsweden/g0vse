# Sjukvårdsministern besöker Kalmar och Region Kalmar län

Sjukvårdsminister Acko Ankarberg Johansson kommer under sin resa till Kalmar att besöka Länssjukhuset i Kalmar. Under förmiddagen tar ministern del av arbetet med omställningen till god och nära vård. Ministern gör också ett studiebesök på Ortopedkliniken för möten med personal och verksamhetsledning.

Under eftermiddagen kommer sjukvårdsministern att träffa regionledningen för att diskutera aktuella frågor samt satsningar och utmaningar inom hälso\- och sjukvården.

Det finns tid för media. För mer information och intervjuförfrågningar, kontakta pressassistent Matilda Anttonen.

Under mandatperioden kommer sjukvårdsministern besöka alla regioner för att föra en dialog om hälso\- och sjukvården i regionen och besöka dess verksamheter. Detta är det nionde regionbesöket som sjukvårdsministern genomför.
