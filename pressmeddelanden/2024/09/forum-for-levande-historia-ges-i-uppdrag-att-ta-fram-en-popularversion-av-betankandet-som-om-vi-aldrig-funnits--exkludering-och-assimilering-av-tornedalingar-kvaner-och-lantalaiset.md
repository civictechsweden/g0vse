# Forum för levande historia ges i uppdrag att ta fram en populärversion av betänkandet Som om vi aldrig funnits – exkludering och assimilering av tornedalingar, kväner och lantalaiset

Uppdraget syftar till att sprida och öka kunskapen om Sannings- och försoningskommissionens kartläggning gällande de historiska skeenden som påverkat minoriteten. Populärversionen ska särskilt spridas till skolväsendet och myndigheter.

- Sannings- och försoningskommissionen har gjort ett omfattande arbete i nära dialog med minoriteten. Uppdraget som ges till Forum för levande historia idag bidrar till att tillgängliggöra Sannings- och försoningskommissionens kartläggning. Det är ett viktigt arbete som syftar till att öka kunskapen om en del av vår gemensamma historia, säger kulturminister Parisa Liljestrand.

Forum för levande historia ska senast den 31 mars 2025 lämna en redovisning av uppdraget till Regeringskansliet, och tilldelas 700 000 kronor för uppdraget 2024.
