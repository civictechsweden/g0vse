# Regeringen vill säkra tillgången till djursjukvård i hela landet

– Djur ska få den vård de behöver, när de behöver den. Satsningen på SLU Universitetsdjursjukhuset förstärker även den högkvalitativa utbildningen inom djursjukvård och ger ökad möjlighet för internationellt konkurrenskraftig forskning. Förstärkningen ökar också Jordbruksverkets förutsättningar att tillhandahålla veterinärer i jourberedskap över hela Sverige, säger landsbygdsminister Peter Kullgren.

Ökad efterfrågan på djursjukvård i kombination med brist på veterinärer och djursjukskötare har medfört svårigheter att säkerställa tillgången till veterinär dygnet runt i hela landet. Satsningarna syftar till att förbättra tillgången till djursjukvård. Förstärkningen vid SLU Universitetsdjursjukhuset underlättar även fortsatt europeisk ackreditering av svenska veterinärer.

Regeringen har överlämnat dessa förslag till riksdagen i budgetpropositionen för 2025. Förslagen bygger på en överenskommelse mellan regeringen och Sverigedemokraterna.
