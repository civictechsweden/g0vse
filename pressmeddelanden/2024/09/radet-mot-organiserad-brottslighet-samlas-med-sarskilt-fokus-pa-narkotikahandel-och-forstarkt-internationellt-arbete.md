# Rådet mot organiserad brottslighet samlas med särskilt fokus på narkotikahandel och förstärkt internationellt arbete

I den nationella strategin mot organiserad brottslighet är en tydlig målsättning att strypa den kriminella ekonomin. Narkotikahandeln fortsätter att vara en lukrativ inkomstkälla för organiserad brottslighet. Fokus för dagens möte är därför vilka åtgärder som behöver prioriteras och vilket förebyggande arbete som behövs för att motverka och bekämpa narkotikabrottsligheten.

I strategin lyfts även behovet av ett förstärkt internationellt arbete mot organiserad brottslighet. Under dagens möte diskuteras därför även hur myndigheternas internationella samarbeten och kanaler kan utnyttjas bättre framöver för att bekämpa den gränsöverskridande organiserade brottsligheten.

Vid mötet deltar, utöver de sex fasta medlemmarna, finansminister Elisabeth Svantesson och även Kriminalvården.

Dagens möte blir det elfte i ordningen sedan rådet inrättades i december 2022.

För mer information om mötet och möjlighet till intervju, kontakta pressekreterare.
