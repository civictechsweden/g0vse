# Utrikesminister Maria Malmer Stenergard träffade utrikesminister Elina Valtonen i Helsingfors

– Jag är glad över att under min första arbetsvecka som utrikesminister både ha träffat min finska motsvarighet, utrikesminister Elina Valtonen, och Finlands president Alexander Stubb. Sverige och Finlands relation är unik och våra Natomedlemskap har fört oss ännu närmare. I rådande säkerhetspolitiska läge är vårt samarbete viktigare än någonsin, säger utrikesminister Maria Malmer Stenergard.

Under samtalen i Helsingfors diskuterades bland annat Sveriges och Finlands orubbliga stöd för Ukraina och olika Natorelaterade frågor. Samtal fördes även om samarbetet inom de informella utrikes\- och säkerhetspolitiska nordiska och nordisk\-baltiska formaten N5 och NB8, som Sverige i år är ordförande för.
