# Nya justitieråd i Högsta förvaltningsdomstolen

Mikael Westberg är sedan 2023 kammarrättslagman i Kammarrätten i Stockholm. Närmast dessförinnan arbetade han som rättschef vid Försäkringskassan. Han har även varit chefsjurist och enhetschef vid Pensionsmyndigheten, ämnessakkunnig i Justitiedepartementet och verksamhetsområdeschef vid Försäkringskassan. Utöver det har han varit utredare och expert i flera statliga utredningar. Mikael Westberg tillträder som justitieråd den 1 februari 2025\.

Mathias Säfsten är sedan 2017 departementsråd och chef för grundlagsenheten i Justitiedepartementet. Dessförinnan arbetade han i samma departement i sammanlagt 12 år, inledningsvis som rättssakkunnig och därefter som kansliråd, ämnesråd och biträdande enhetschef. Han har även varit sakkunnig och expert i flera statliga utredningar. Mathias Säfsten tillträder som justitieråd den 31 mars 2025\.
