# Regeringen deltar vid FN:s generalförsamlings öppnande i New York

Fokus för Sverige under högnivåveckan ligger bland annat på att öka det globala stödet till Ukraina, att stärka bilaterala relationer samt främja det multilaterala samarbetet.

Söndagen den 22 september samlas medlemsstaterna för att diskutera grundläggande framtidsfrågor i det så kallade Framtidstoppmötet; Summit of the Future där en politisk deklaration ska antas.

Sverige har spelat en ledande roll i framtagandet av ett första globalt ramverk om digitalt samarbete - Global Digital Compact - som ska antas vid toppmötet.

Under de inledande dagarna hålls också toppmöten om havsnivåhöjning och antibiotikaresistens.

De fyra svenska statsråden kommer att vara tillgängliga för pressträffar. Kontakta pressekreterare för mer information.
