# Regeringen föreslår att de högsta marginalskatterna sänks för att öka tillväxten

Sveriges och EU:s tillväxt har länge varit alltför låg. Under de senaste 30 åren har EU:s andel av världsekonomin nästan halverats och personer som bor i USA är nästan 30 procent rikare än den genomsnittliga européen. Den här trenden behöver vändas och en av regeringens avgörande prioriteringar är därför att få den svenska ekonomin att växa i snabbare takt och att vi svenskar ska bli rikare. Det är bara en växande ekonomi som kan bära framtidens välfärd och trygghet \- om tillväxten ökar med en halv procent leder det till ca 15 miljarder i ökat reformutrymme.

För att öka tillväxten måste det löna sig bättre att arbeta, utbilda sig och vara strävsam. Sverige har idag bland de högsta marginalskatterna i världen, vilket både OECD och Produktivitetskommissionen poängterat hämmar viljan att utbilda sig. Det är bara en växande ekonomi som kan bära framtidens välfärd och trygghet.

Regeringen kommer därför i budgetpropositionen för 2025 föreslå att de högsta marginalskatterna sänks genom att avtrappningen i jobbskatteavdraget tas bort, för att det ska löna sig bättre att utbilda sig och anstränga sig på arbetet. På samma sätt ska det löna sig att ha ansträngt sig på arbetet, och därför kommer regeringen också att föreslå att avtrappningen i det förhöjda grundavdraget tas bort.

Förslagen bedöms minska statens skatteintäkter med 4,71 miljarder kronor från och med 2025\.

Ändringarna föreslås träda i kraft den 1 januari 2025\. Förslaget bygger på en överenskommelse mellan regeringen och Sverigedemokraterna.
