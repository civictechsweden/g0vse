# Statsminister Ulf Kristersson står värd för symposium om antisemitismen i Sverige

Under symposiet hålls ett antal panelsamtal om antisemitismens uttryck i Sverige under det senaste året och det pågående arbetet mot antisemitism.

Från regeringen deltar statsminister Ulf Kristersson, kulturminister Parisa Liljestrand, justitieminister Gunnar Strömmer, socialminister Jakob Forssmed, skolminister Lotta Edholm och jämställdhets\- och arbetslivsminister Paulina Brandberg.

Symposiet direktsänds på regeringens webbplats, med start kl. 09\.00\.

Det finns ett begränsat antal platser för journalister som vill bevaka symposiet. Ansökan om ackreditering görs senast fredag den 27 september kl. 16\.30 till [fa.press.symposium@regeringskansliet.se](mailto:fa.press.symposium@regeringskansliet.se). Ange namn, redaktion och i vilken funktion du vill delta (reporter eller fotograf). Skicka också med presslegitimation. Eftersom antalet platser är begränsat kan det bli aktuellt med urval. Ackrediterade journalister får mer detaljerad information via mejl.
