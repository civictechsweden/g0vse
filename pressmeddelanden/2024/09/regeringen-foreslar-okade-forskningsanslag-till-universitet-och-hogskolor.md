# Regeringen föreslår ökade forskningsanslag till universitet och högskolor

Liksom i flera andra framstående forskningsländer finansieras forskningen i Sverige bland annat av direkta forskningsanslag till lärosätena. Anslagen används till forskning och utbildning på forskarnivå och är viktiga för att lärosätena ska kunna bedriva långsiktig forskning, inklusive att bygga och upprätthålla framstående forskningsmiljöer och attraktiva karriärvägar.

– I fördelningen av medel kommer inriktningen i propositionen mot excellens, internationalisering och innovation få genomslag. Så säkrar vi Sverige som ledande kunskapsnation, säger utbildningsminister Johan Pehrson.

Inriktningen av medelstillskott är mot de mest framstående lärosätena. Fördelningsprinciperna kommer att redovisas i den kommande forsknings\- och innovationspropositionen.

Förslaget bygger på en överenskommelse mellan regeringen och Sverigedemokraterna.
