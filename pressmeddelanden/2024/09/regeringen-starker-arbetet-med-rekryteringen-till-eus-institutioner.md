# Regeringen stärker arbetet med rekryteringen till EU:s institutioner

– Det är en prioriterad fråga för regeringen att stärka den svenska närvaron i EU. EU:s institutioner behöver en representativ personalstyrka som speglar den breda bas av kunskap, kompetens och erfarenheter som finns i hela unionen. Annars riskerar medborgarnas stöd för EU\-samarbetet att minska och med för få svenska tjänstemän riskerar svenska perspektiv och värderingar gå förlorade. Svenskar är ovana vid EU:s uttagningsprov och rekryteringsprocess och därför behövs den här satsningen på träning och coachning, säger EU\-minister Jessika Roswall.

Regeringen bedömer att denna satsning på ett effektivt sätt kan bidra till att fler svenskar får en EU\-anställning. Regeringen avser att överlämna detta förslag till riksdagen i budgetpropositionen för 2025\. Förslaget bygger på en överenskommelse mellan regeringen och Sverigedemokraterna.
