# Ny kabinettssekreterare på Utrikesdepartementet

– Kabinettssekreterare Dag Hartelius är en erfaren diplomat med lång erfarenhet av utrikes- och säkerhetspolitiska frågor. Han gjorde sin första dag på UD år 1985, och har sedan dess bland annat varit generaldirektör på Försvarets radioanstalt, ambassadör vid den svenska EU-representationen i Bryssel, samt ambassadör i Polen, Ungern och Estland. Hans breda erfarenhet kommer att vara en stor tillgång, säger utrikesminister Maria Malmer Stenergard.

– Jag är glad att både Håkan Jevrell och Diana Janse stannar kvar på UD som statssekreterare. Båda har gedigen erfarenhet av utrikespolitik, inte minst av bistånds- och handelsfrågor, från de senaste två åren. Den bakgrunden kommer vara värdefull i vårt arbete framåt, säger bistånds- och utrikeshandelsminister Benjamin Dousa.

Kabinettssekreteraren är chefstjänsteman i Utrikesdepartementet, likställd med statssekreterare. Dag Hartelius tillträdde sin tjänst tisdagen den 10 september.
