# Lettlands försvarsminister Andris Sprūds besöker Sverige

Ministrarna besöker tillsammans Södra skånska regementet P 7 i Revingehed för att träffa anställda soldater och officerare som förbereder sig för sitt kommande uppdrag i Lettland. Sverige kommer att bidra till Natos framskjutna närvaro i Lettland (Forward Land Forces) med ett markförband på cirka 600 personer och det är Södra skånska regementet, P 7, som är först på plats i Lettland. Syftet med besöket är att ge en bild av förbandet och dess förmågor.

Ministrarna kommer även att ha ett bilateralt möte för att diskutera andra Nato\-relaterade frågor, regional säkerhet och försvarsmaterielrelaterade frågor.

## Preliminära hålltider:

10:10 Bilateralt möte Sverige – Lettland

10:45 Förevisning utomhus, möjlighet för media att närvara

12:15\-12:45 Pressaktivitet med intervjumöjligheter

**Föranmälan för media är obligatorisk** och sker till kommunikatör Maj\-Britt L Persson (se nedan för kontaktuppgifter). Det är begränsat antal platser, så avvakta bekräftelse om godkänd anmälan. **Anmälan behöver ske senast onsdag 2 oktober klockan 17:00\.** Anmälan behöver innehålla förnamn, efternamn, personnummer, telefonnummer, redaktion och i vilken funktion du deltar (journalist eller fotograf etc). Bifoga även din presslegitimation. OBS! Om du inte är svensk medborgare, behöver passnummer och foto på passet finnas med i din anmälan.
