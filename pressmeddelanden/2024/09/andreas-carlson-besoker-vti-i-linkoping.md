# Andreas Carlson besöker VTI i Linköping

Under besöket ska ministern inviga VTI Mobile Research Platform, som är en av världens mest avancerade mätbilar. Bilen kommer i första hand att användas för att undersöka olika vägytor och kan till exempel mäta sättningar i vägbanor som kan uppstå i samband med häftiga regn. Den kan även användas för att skapa digitala modeller.

Ministern kommer under besöket även att träffa medarbetare på VTI samt få en rundvandring i verksamheten.
