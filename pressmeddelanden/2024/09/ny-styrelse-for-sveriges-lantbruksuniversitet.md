# Ny styrelse för Sveriges lantbruksuniversitet

– Jag välkomnar styrelsen som har en viktig uppgift att strategiskt leda Sveriges lantbruksuniversitet. Universitetet ligger i framkant internationellt och spelar en stor roll för kompetensförsörjning, ett stärkt näringsliv och en kunskapsbaserad utveckling, säger landsbygdsminister Peter Kullgren.

Följande personer ingår i styrelsen från och med 1 oktober 2024:

* F.d. verkställande direktören Hans Antonsson
* Professorn Per Cramér
* Professorn Karin Forsberg Nilsson
* Konsulten Annika Nordgren Christensen
* F.d. verkställande direktören Eva Pettersson
* Generaldirektören Joakim Stymne
* Professorn Ritva Toivonen
* Redaktören Lennart Wikström

Joakim Stymne förordnas att vara fortsatt ordförande i styrelsen.

Sveriges lantbruksuniversitet (SLU) är ett universitet med samlad kunskap om ett hållbart nyttjande av de biologiska naturresurserna, inom miljö och inom livsvetenskaperna. SLU rankas fyra globalt bland 451 universitet inom jord\- och skogsbruk (QS World University Rankings) och på plats tolv av 500 listade universitet i ekologi (Shanghai ranking). Regeringen konstaterar att SLU:s toppranking bland världens lantbruksuniversitet visar att den forskning, utbildning och miljöanalys som bedrivs har mycket goda förutsättningar att bidra till behovet av kunskapsbaserad utveckling.
