# Energi- och näringsminister Ebba Busch leder internationell konferens om ny kärnkraft

– Nu tar vi deklarationen från COP28 vidare och diskuterar konkreta åtgärder för hur vi bättre kan samarbeta för utbyggnaden av ny kärnkraft. Ska vi klara våra klimatåtaganden i kombination med ekonomisk tillväxt, kommer ny kärnkraft att vara helt avgörande. Jag ser fram emot att få leda konferensen tillsammans med generaldirektör Magwood, säger energi- och näringsminister Ebba Busch.

I samband med FN:s klimatförhandlingar i december 2024, COP28, beslöt ett 20-tal länder att gå samman om en deklaration om stärkt samarbete på kärnkraftsområdet med syfte att tredubbla den globala kärnkraftskapaciteten till 2050. Utbyggnad av ny kärnkraft är en nyckelfaktor för att begränsa den globala uppvärmningen till 1,5 grader i enlighet med Parisavtalet. Konferensen i Paris kommer nu ta vidare deklarationen och diskutera mer konkret hur länderna tillsammans kan realisera samarbetet.

Konferensen har tre fokusområden: finansiering, kompetens­försörjning och värdekedjor för ny kärnkraft. Bland de deltagande länderna finns bland annat USA, Storbritannien, Ukraina, Sydkorea, Kanada och Rumänien. Ett antal svenska företag kommer också att delta i konferensen, bland annat Vattenfall, Fortum, Kärnfull Next och Blykalla.
