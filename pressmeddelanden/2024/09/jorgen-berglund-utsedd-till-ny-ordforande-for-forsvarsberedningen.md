# Jörgen Berglund utsedd till ny ordförande för Försvarsberedningen

– Jag känner en stolthet och allvarsamhet över att få ta mig an denna roll, säger Jörgen Berglund (M).

Försvarsberedningen är vilande sedan överlämnandet av slutrapporten ”Stärkt försvarsförmåga, Sverige som allierad”, Ds 2024:6, i april 2024\.

Försvarsberedningen utgör ett forum för konsultationer mellan regeringen och representanter för de politiska partierna i riksdagen. Försvarsberedningen består av ledamöter från de åtta riksdagspartierna, sakkunniga och experter samt ett sekretariat. Försvarsberedningen har alltid en permanent ordförande och huvudsekreterare för att snabbt kunna sammankallas vid behov. Beredningens ledamöter entledigas efter slutfört uppdrag.
