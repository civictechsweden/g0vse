# Arbetsmarknadsminister Mats Persson besöker Skellefteå

Under fredagen kommer arbetsmarknadsministern träffa representanter från kommunledningen, regionen, länsstyrelsen, Arbetsförmedlingen och yrkesvux. Fokus under mötena kommer ligga på de arbetstagare som drabbas av varslet.

– I tider av turbulens är det viktigt att visa att samhället står samlat och är redo att hjälpa de som riskerar att förlora jobbet och andra berörda. Jag reser till Skellefteå för att skapa mig en lägesbild av situationen och bilda mig en uppfattning om det stöd berörda personer kan komma att få just nu eller längre fram, säger arbetsmarknads\- och integrationsminister Mats Persson.

Arbetsmarknads\- och integrationsministern kommer att vara tillgänglig för media under dagen. Kontakta Marcus Nilsen vid intresse, se presskontakt.
