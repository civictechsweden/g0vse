# Ett effektivare och mer ändamålsenligt omställningsstudiestöd

I augusti lämnade regeringen en remiss till Lagrådet om ett effektivare och mer ändamålsenligt omställningsstudiestöd. Lagrådsremissen har kommit tillbaka utan anmärkningar och regeringen lägger nu fram en proposition på området.

– Omställningsstudiestödet är en betydelsefull reform som har gjort det möjligt för människor att ställa om mitt i livet. Regeringen har tidigare gjort flera åtgärder för att korta handläggningstiderna för omställningsstudiestödet. Propositionen som vi nu går fram med innehåller förslag på regelförenklingar som möjliggör ytterligare förkortade handläggningstider. De nya förslagen förenklar också möjligheten för personer i bristyrken, exempelvis en lärare eller undersköterska, att växla mellan yrken, säger utbildningsminister Mats Persson.

Regeringen föreslår att lagändringarna ska träda i kraft den 1 januari 2025\. De ändringar som gäller regelförenklingar, och ökade möjligheter till omställningsstudiestöd för dem som arbetar inom ett bristyrke, ska enligt propositionen tillämpas första gången på ansökningar gällande studier som påbörjas den 1 juli 2025 eller senare.
