# Försvarsminister Pål Jonson deltar i Ramsteinmöte

Ramsteinmötet är det tjugofjärde i ordningen sedan april 2022 och leds av USA:s försvarsminister Lloyd J. Austin och Ukrainas försvarsminister Rustem Umejrov. Deltar gör också försvarsministrar från ett 50\-tal länder tillsammans med representanter för Nato och EU. Under mötet kommer det att ges en uppdatering om situationen i Ukraina. En redovisning av behovet av militär materiel och utbildning på kort respektive lång sikt kommer också att diskuteras.

Syftet med UDCG är att samarbeta och koordinera det militära stödet till Ukraina. Inom ramen för UDCG har flera förmågekoalitioner bildats för att säkerställa långsiktigt stöd till Ukrainas försvar. Sverige är för närvarande medlem i fem av dessa.
