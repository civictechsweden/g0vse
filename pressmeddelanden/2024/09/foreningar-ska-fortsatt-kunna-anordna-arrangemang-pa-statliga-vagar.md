# Föreningar ska fortsatt kunna anordna arrangemang på statliga vägar

- Det är viktigt att idrotten och föreningslivet har goda villkor och möjlighet att bedriva sin verksamhet. I det här fallet handlar det om att kunna anordna ett lopp på statlig väg utan att föreningen ska betala för kostnaderna som rör vägen, säger socialminister Jakob Forssmed.

Den permanenta anslagsökningen skapar långsiktiga och förutsägbara förutsättningar för ideella föreningars och organisationers arrangemang på statlig väg genom att möjliggöra att Trafikverket ska undanta ideella föreningar och organisationer från att betala för Trafikverkets alla kostnader för bland annat omskyltning och andra anordningar som krävs vid till exempel motions- och tävlingslopp på statlig väg.

Under 2023 respektive 2024 fattade regeringen beslut som innebar att Trafikverket under respektive år kunde avstå från att begära ersättning för ideella föreningars och organisationers kostnader för arrangemang på statliga vägar.

Förslaget bygger på en överenskommelse mellan regeringen och Sverigedemokraterna.
