# Paulina Brandberg deltar i nordisk-baltiskt seminarium om arbetslivskriminalitet

– Det är angeläget att brott, fusk och missbruk kopplat till arbetsmarknaden bekämpas. Arbetslivskriminalitet leder till en risk för att arbetstagare utnyttjas på olika sätt och det gör att otryggheten i arbetslivet ökar. För att stoppa denna typ av kriminalitet är det viktigt att vi samarbetar mer över landgränserna, säger Paulina Brandberg.

Under Sveriges ordförandeskap i Nordiska ministerrådet 2024 är det särskilt fokus på nordisk\-baltiskt samarbete om arbetslivskriminalitet. På initiativ av Sverige beslutade de nordiska arbetsmarknadsministrarna i slutet av förra året att skapa ett mer formaliserat nordisk\-baltiskt nätverk mot arbetslivskriminalitet som kan förbättra och stödja samarbete och gemensamma åtgärder, underlätta tillgången till information och tjänster, samt öka kapaciteten och kunskapen.

Vid seminariet kommer goda exempel på framgångsrika arbetssätt i de nordiska och baltiska länderna att lyftas fram samt vilken typ av samarbete och gemensamma insatser som kommer att vara i fokus under de kommande åren.
