# Kulturministern besöker skola som skapat boklistor

Under skolbesöket kommer kulturministern bland annat att få en visning av skolbiblioteket, höra om elevernas och lärarnas upplevelser av läsning i skolan samt sitta med under ett boksamtal. Eleverna har även skapat listor med böcker de tycker om som kulturministern ska få ta del av.

– Att främja ökad läsning bland barn och unga är en av mina främsta prioriteringar som kulturminister. Att få ta del av elevernas boklistor känns inspirerande i mitt fortsatta arbete för att alla barn i vårt land ska kunna och vilja läsa. Jag hoppas att eleverna kommer att vilja skicka in boklistorna till kommittén som ansvarar för att ta fram en svensk kulturkanon, säger kulturminister Parisa Liljestrand.
