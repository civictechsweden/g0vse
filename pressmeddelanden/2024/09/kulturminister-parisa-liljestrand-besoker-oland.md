# Kulturminister Parisa Liljestrand besöker Öland

Tillsammans med landshövding Allan Widman kommer kulturministern att inviga en satsning med nya digitala berättelser om världsarvet Södra Ölands odlingslandskap. Via inlästa berättelser görs platser som vittnar om odlingslandskapets historia, människoöden och ovanliga naturfenomen tillgängliga för besökare. Invigningen är öppen för allmänheten och media att närvara vid.

På Capellagården, Carl Malmstens skola för gestaltande arbete i Vickleby, kommer kulturministern att träffa entreprenörer inom kulturella och kreativa branscher. I samband med besöket på Capellagården kommer det finnas möjlighet för press att närvara.

Avslutningsvis kommer kulturministern att besöka Öland Museum Himmelsberga för att se en samlingsutställning med verk av konstnärer verksamma på Öland.



För mer information om invigningen eller medieförfrågningar till kulturminister Parisa Liljestrand, vänligen kontakta pressekreterare Sara E. Persson.
