# Stärkt granskning av utländska direktinvesteringar

Utländska direktinvesteringar har stor betydelse för Sveriges ekonomi och konkurrenskraft, men det finns också risker med att utländska aktörer förvärvar svenska företag som bedriver skyddsvärd verksamhet. Regeringen vidtar därför åtgärder för att möta denna hotbild.

Regeringen vill att Totalförsvarets forskningsinstitut (FOI) ska bistå ISP i granskningen av utländska direktinvesteringar. Vid FOI finns expertis inom exempelvis banbrytande teknik, skyddsvärd verksamhet och förmåga att genomföra risk\- och sårbarhetsbedömningar för Sveriges säkerhet. Genom att tillföra ISP dessa förmågor stärker vi Sverige mot hybridhot.

Lagen om granskning av utländska direktinvesteringar trädde i kraft den 1 december 2023\. Inspektionen för strategiska produkter (ISP) har i uppgift att pröva de anmälningar om utländska direktinvesteringar som görs enligt lagen.

Regeringen avser att i budgetpropositionen för 2025 föreslå att FOI ska få 4 miljoner årligen för att bistå ISP, från och med år 2025\.

Förslaget bygger på en överenskommelse mellan regeringen och Sverigedemokraterna.
