# Carl-Oskar Bohlin tog emot utredning om kommuners och regioners grundläggande beredskapsansvar

Kommuner och regioner en mycket omfattande och viktig roll i såväl krissituationer och som i händelse av höjd beredskap och ytterst krig. Det regelverk som hitintills styrt kommuner och regioners ansvar i detta hänseende är dock inte anpassat för det omvärldsläge som Sverige nu befinner dig i. Det var också mot denna bakgrund som regeringen tillsatte den utredning som Carl Fredrik Graf idag lämnade över till Carl-Oskar Bohlin.

– Kommuner och regioner är centrala för att stärka och utveckla det civila försvaret. För Sveriges beredskap är det helt nödvändigt att dessa aktörer har rätt förutsättningar att bidra i detta arbete. Det underlag som Carl-Fredrik Graf idag överlämnat till regeringen utgör ett viktigt steg mot en modern och ändamålsenlig lagstiftning som kan bidra till fortsatt utveckling av kommuner och regioners beredskap, säger minister för civilt försvar Carl-Oskar Bohlin.

Regeringen har nu tagit emot betänkandet som härnäst kommer att remitteras till berörda remissinstanser.
