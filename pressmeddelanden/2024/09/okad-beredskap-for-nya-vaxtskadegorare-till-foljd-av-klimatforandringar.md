# Ökad beredskap för nya växtskadegörare till följd av klimatförändringar

– Det är välkommet att Sverige nu får tillgång till ett eget referenslaboratorium för växtskadegörare. I och med det kommer vi snabbt och effektivt kunna identifiera skadegörare som hotar vårt jord\- och skogsbruk och därmed stärka vår livsmedelsberedskap, säger landsbygdsminister Peter Kullgren.

En ökad internationell handel och ett ökat resande i kombination med ett förändrat klimat möjliggör för växtskadegörare att etablera sig på nya platser. För att bemöta hotet behövs ett effektivt skydd mot växtskadegörare vars introduktion, etablering och spridning skulle kunna få oacceptabla ekonomiska eller miljömässiga konsekvenser. Ju tidigare ett angrepp identifieras desto större möjlighet finns att undvika kostsamma bekämpningsåtgärder. Det innebär en svaghet att vara beroende av utländska laboratorium eftersom det finns specifika skadegörare som är intressanta ur ett svenskt perspektiv men som utländska laboratorier saknar diagnosmetoder för.

Förslaget bygger på en överenskommelse mellan regeringen och Sverigedemokraterna.
