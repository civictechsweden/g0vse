# Bistånds- och utrikeshandelsminister Benjamin Dousa står värd för nordiskt biståndsministermöte inom N5

– De nordiska länderna är världsledande på bistånd och vi fortsätter att fördjupa vårt samarbete i N5\. Vi har många gemensamma prioriteringar, som ett fortsatt starkt stöd till Ukraina, inte minst på energiområdet. Vi står också enade i stödet till fria och rättvisa val under detta supervalår 2024\. Därtill har vi mycket att lära av varandra i arbetet med att stärka samarbetet med privatsektorn inom utvecklingssamarbetet, säger bistånds\- och utrikeshandelsminister Benjamin Dousa.

Biståndsministrarna gästas av Jerzy Pomianowski, exekutivdirektör för European Endowment for Democracy (EED), för samtal om stöd till fria och rättvisa val, särskilt i ljuset av kommande val och EU\-folkomröstning i Moldavien och Georgien.

Biståndsministrarna genomför även ett studiebesök till Ericsson Imagine Studio i Kista, arrangerat av Ericsson och FN:s barnfonds (Unicef) innovationskontor som är baserat i Stockholm.
