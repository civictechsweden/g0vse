# Svenskt deltagande som partnerland för Warsaw Security Forum 2024

Sverige kommer att stå som partnerland för årets upplaga av Warsaw Security Forum, som äger rum varje år i oktober och särskilt behandlar frågor om europeisk säkerhet, försvar och transatlantiskt samarbete med fokus på Nord- och Centraleuropa.

Under konferensen kommer statsråden att delta i paneldebatter om den framtida europeiska säkerhetspolitiken, stödet till Ukraina, säkerheten i Östersjöregionen och totalförsvarets betydelse.

Den nationelle säkerhetsrådgivaren Henrik Landerholm samt representanter för Försvarsmakten deltar också i Warszawa.
