# Avskildhet i anslutning till dygnsvilan – för ökad trygghet och säkerhet på särskilda ungdomshem

Syftet med att införa en möjlighet att besluta om avskildhet i anslutning till dygnsvilan är att öka tryggheten och säkerheten på de särskilda ungdomshemmen,  och att förhindra att barn och ungdomar avviker från hemmet på kvällar och nätter. Åtgärden bör kunna användas till exempel för det barn eller den ungdom som bedöms ha en hög benägenhet att använda sig av hot och våld för att lösa konflikter.

Regeringen föreslår även ett förbud mot att i vissa fall hålla ett barn eller en ungdom avskild i anslutning till dygnsvilan. Förbudet syftar till att förhindra självskador och allvarliga psykiska konsekvenser för barnet eller den unge.

Lagändringarna föreslås träda i kraft den 15 december 2024.
