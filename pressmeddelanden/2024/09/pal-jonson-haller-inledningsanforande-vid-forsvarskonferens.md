# Pål Jonson håller inledningsanförande vid försvarskonferens

På konferensen deltar aktörer inom till exempel totalförsvaret och försvarsindustrin för att diskutera företagens och näringslivets roll i den fortsatta utvecklingen av svensk försvarsförmåga.

\-          Försvarsföretag är en viktig del av Sveriges samlade militära förmåga och när vi nu kraftigt ökar satsningarna på försvaret ökar både möjligheterna men också kraven på att skala upp produktionen och korta leveranstiderna, samtidigt som vi behöver ligga långt fram när det gäller teknisk utveckling, säger försvarsminister Pål Jonson.

Försvarsminister Pål Jonson kommer att inleda konferensen med ett tal om försvarsförmåga, innovation och civila lösningar. Konferensen är i Stockholm och anförandet sker kl. 09:00\. För ytterligare information kring tider och plats hänvisas till arrangören (Ny Teknik Education).
