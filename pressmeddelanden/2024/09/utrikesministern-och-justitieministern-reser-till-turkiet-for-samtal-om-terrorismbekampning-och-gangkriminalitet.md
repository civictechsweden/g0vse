# Inställt: Utrikesministern och justitieministern reser till Turkiet för samtal om terrorismbekämpning och gängkriminalitet

Onsdag den 18 september reser utrikesminister Maria Malmer Stenergard och justitieminister Gunnar Strömmer till Turkiets huvudstad, Ankara, för att inleda Sveriges och Turkiets säkerhetsdialog, Security Compact. Formatet är ett sätt för länderna att diskutera säkerhetssamarbete och internationella frågor.

På Natos toppmötet i Vilnius 2023 kom Sverige och Turkiet överens om att länderna skulle lansera ett nytt samtalsformat, en säkerhetsdialog som heter Security Compact. Denna dialog är ett sätt att fortsätta det samarbete inom terroristbekämpning och säkerhet som utvecklades under Sveriges Natoprocess.

Onsdagens möte i Ankara blir första gången som länderna träffas i detta format. På dagordningen står den gemensamma kampen mot terrorism och transnationell organiserad brottslighet. Även Rysslands krig i Ukraina, situationen i Gaza och andra utrikespolitiska frågor kommer att diskuteras.

För mer information och intervjuförfrågningar, kontakta respektive pressekreterare.
