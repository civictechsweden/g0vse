# Riksidrottsförbundets arbete mot idrottsrelaterad brottslighet stärks i årets budgetproposition

– Idrotten ska vara en trygg plats och fri från hot, våld eller brottslighet. Den här satsningen stärker idrottens förebyggande arbete för att motverka att kriminella aktörer utnyttjar idrotten som en plattform för sin kriminella verksamhet. Det ger även idrotten förutsättningar att stärka sin samverkan med relevanta myndigheter, säger socialminister Jakob Forssmed.

Polismyndigheten har konstaterat att organiserad brottslighet utgör ett växande problem även för idrottsrörelsen. För att idrotten ska kunna vara en trygg och positiv kraft i samhället krävs att den skyddas mot brottslighet och får stöd av berörda myndigheter.

Satsningen görs för att stärka idrottens arbete mot idrottsrelaterad brottslighet och ska stärka samverkan med relevanta myndigheter och aktörer för att motverka idrottsrelaterad brottslighet. Idrottsrörelsen har även en viktig roll i att öka kunskapen om och arbeta mot all form av idrottskorruption. Idrotter med stora utmaningar kopplade till idrottsrelaterad brottslighet ska särskilt stödjas.

Förslaget bygger på en överenskommelse mellan regeringen och Sverigedemokraterna.
