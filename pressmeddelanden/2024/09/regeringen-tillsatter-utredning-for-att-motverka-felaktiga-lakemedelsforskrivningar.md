# Regeringen tillsätter utredning för att motverka felaktiga läkemedelsförskrivningar

– Läkemedel ska användas på rätt sätt och i rätt syfte. Det är viktigt för patientsäkerheten och för att skattemedel inte ska finansiera olaglig verksamhet, säger sjukvårdsminister Acko Ankarberg Johansson.

Utredaren ska bland annat:

* Analysera och ta ställning till om Inspektionen för vård och omsorg (IVO) bör få utökade möjligheter att ta del av uppgifter och ingripa vid tillsynen över förskrivare.
* Analysera och ta ställning till om IVO och Tandvårds- och läkemedelsförmånsverket (TLV) bör få utökade möjligheter att ta del av uppgifter vid tillsynen över läkemedelsförskrivningar som påverkar läkemedelsförmånerna och om ansvaret för tillsynen behöver förtydligas.
* Analysera och ta ställning till om det finns behov av ändringar i regelverket för arbetsplatskoder för att underlätta både regional och nationell uppföljning av läkemedelsförskrivningar.
* Analysera om det finns behov av ändringar i reglerna för dokumentation i och åtkomst till patientjournaler för att bättre kunna följa upp läkemedelsförskrivningar.
* Lämna nödvändiga författningsförslag.

Uppdraget ska redovisas senast den 12 mars 2026.

Särskild utredare blir Anders Ahlsson som är hälso- och sjukvårdsdirektör i Region Stockholm.
