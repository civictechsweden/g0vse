# Banker och finansiella institut uttrycker sitt stöd för en växande global produktion av fossilfri el från kärnkraft till 2050

Under mötet diskuterades hur deklarationen ska tas vidare och hur länderna tillsammans kan realisera samarbetet. Representanter för globala banker och finansinstitut deltog i diskussioner kring hur en storskalig utbyggnad kan finansieras.

– Ett av de främsta hindren för den nödvändiga utbyggnaden av ny kärnkraft är att säkra finansieringen. Regeringar, finansiella institutioner och industri har avgörande roller att spela i denna strävan. Gårdagens besked är glädjande och visar att det finns en gemensam bild av kärnkraftens betydelse bland både regeringar och i finanssektorn, säger energi- och näringsminister samt vice statsminister Ebba Busch.
