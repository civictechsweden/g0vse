# Kulturministern inviger Bokmässan i Göteborg

– Läsfrämjande och läsförståelse är en högt prioriterad fråga för mig som kulturminister och för hela regeringen. Sverige ska vara ett läsande land. Därför är det hedrande att få vara på plats och inviga detta nav för läsning, litteratur och kulturdebatt där hela det litterära ekosystemet finns representerat. Det är också glädjande att Bokmässan i år valt att lyfta den samiska kulturen som ett av årets teman, säger kulturminister Parisa Liljestrand.

Under invigningsdagen deltar kulturministern i samtal om att stärka barns och ungas läsande tillsammans med skolminister Lotta Edholm och ministrar från Norge och Finland. Samtalet är en del av Sveriges ordförandeskap i Nordiska ministerrådet och arrangeras av Kulturrådet och Skolverket. Kulturministern medverkar även i Berättarministeriets seminarium om vikten av läs\- och skrivkunnighet.
