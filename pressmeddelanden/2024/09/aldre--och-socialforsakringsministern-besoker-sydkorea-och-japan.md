# Äldre- och socialförsäkringsministern besöker Sydkorea och Japan

– Jag sätter stort värde i att få möjligheten att utveckla relationerna till Sydkorea och Japan. Under resan ser jag fram emot att få diskutera och ta del av vad vi kan lära av varandra inom en rad olika frågor, såsom åldrande befolkning, minskat barnafödande, pensioner, äldreomsorg och demenssjukdomar, säger äldre\- och socialförsäkringsminister Anna Tenje.

I Sydkorea kommer bland annat möten med Presidential Committee on Ageing Society and Population Policy (PCASPP), National Pension Service (NPS), National Medical Center, and National Institute of Dementia äga rum. Ett bilateralt möte kommer hållas med Sydkoreas hälso\- och välfärdsminister. Deltagande kommer även att ske vid konferensen Korea –  Sweden Age Well Forum.

I Japan arrangeras bland annat seminariet ”International Seminar on Dementia”. Ministern kommer också ta del av trender och utvecklingen inom socialförsäkringarna vid National Institute of Population and Social Security (IPSS). Vid en rundabordsdiskussion kommer AI och digitalisering presenteras som viktiga verktyg inom äldreomsorgen, och studiebesök genomförs vid äldreomsorgsboenden med fokus på aktiviteter som främjar hälsosamt åldrande.
