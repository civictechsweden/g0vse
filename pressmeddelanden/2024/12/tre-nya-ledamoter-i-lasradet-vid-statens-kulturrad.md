# Tre nya ledamöter i läsrådet vid Statens kulturråd

– Dagens beslut gör att läsrådet vid Statens kulturråd nu är komplett. Det är goda nyheter för läsfrämjandet, som det finns ett stort behov av i Sverige. Med sin kompetens och erfarenhet kommer de invalda ledamöterna att kunna bidra till Kulturrådets uppgift att sätta fokus på läsfrämjande insatser för barn och unga och att sprida det läsfrämjande arbetet runt om i landet, säger kulturminister Parisa Liljestrand.

Enligt Kulturrådets nya instruktion som trädde i kraft 1 september 2024 ska läsrådet vara en drivande och samordnande aktör inom det offentligt finansierade läsfrämjande arbetet i Sverige. Rådet ska samla olika aktörer inom kultur, skola, myndigheter, civilsamhälle, folkbildning, bokhandel, förlag och andra delar av näringslivet. Det ska även ansvara för att samla in och sprida kunskap, att följa relevant forskning och att identifiera utvecklingsbehov inom det läsfrämjande arbetet. Läsrådet består av högst nio ledamöter exklusive ordförande som är myndighetschefen.

## Ledamöter i Kulturrådets läsråd från och med den 5 december 2024

* Kajsa Ravin, generaldirektör Kulturrådet (självskriven ordförande enligt instruktion)
* Tommy Bildström, bibliotekschef
* Ulrika Caperius, förläggare
* Anders Fällström, rektor
* Anneli Glamsare, läsfrämjare
* Torbjörn Hanö, rektor
* Eric Haraldsson, skolbibliotekarie
* Erika Lanner, museichef
* Pär Sahlin, författare
* Christina Olin Scheller, professor
