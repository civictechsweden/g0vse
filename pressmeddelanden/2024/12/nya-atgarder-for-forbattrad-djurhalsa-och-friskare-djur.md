# Nya åtgärder för förbättrad djurhälsa och friskare djur

– Det här är en viktig åtgärd för arbetet med förbättrad djurhälsa och för att i förlängningen motverka antibiotikaresistens. Nu kommer det bli möjligt att följa läkemedelsanvändningen och djurhälsoläget i landet, säger landsbygdsminister Peter Kullgren.

Förutom möjligheter att samla in djurhälsodata föreslår regeringen också ändringar som gör det möjligt för Jordbruksverket att lämna ut djurhälsodata till avels- och djurhälsoorganisationer som har ett behov av uppgifterna i sin verksamhet. Det föreslås även införas en bestämmelse om tystnadsplikt för att skydda uppgifterna hos organisationerna.

Djurhälsodata kan användas i den förebyggande djurhälsovården på gårdsnivå och för avelsarbete, liksom för forskning. Djurhälsodata kan även användas som ett verktyg i tillsyn av veterinärer och offentlig kontroll av djurhållare. Lagändringarna föreslås träda i kraft den 1 oktober 2025.
