# Ny satsning på ungas ledarskap i MUCF:s uppdrag

– Vi ser ett stort värde i civilsamhällets organisationer. Genom att specifikt satsa på ledarskapsutbildningar för unga vill vi erkänna och stödja deras viktiga roll och engagemang i föreningslivet, säger socialminister Jakob Forssmed.

Den särskilda satsningen på ledarskapsutbildningar kommer av ett förslag från utredningen som tillsattes i syfte att uppvärdera unga personers engagemang i civilsamhället.

Pengarna ska fördelas enligt följande:

* **60 miljoner kronor** ska användas för att stödja organisationer som arbetar med människor i socialt utsatta situationer.
* **20 miljoner kronor** ska gå till organisationer inom civilsamhället som arbetar med volontärsamordning.
* **15 miljoner kronor** ska gå till organisationer för att öka engagemanget inom civilsamhället. Av dessa medel ska minst 4 miljoner kronor gå till stöd för ledarskapsutbildningar, mentorskapsprogram eller liknande utbildningsinsatser för unga.
* **5 miljoner kronor** ska användas för att stödja civilsamhällets organisationer i att utveckla deras administrativa kompetens, exempelvis inom ekonomi och rättsliga frågor.
