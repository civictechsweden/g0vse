# Regeringen ger ytterligare 110 miljoner kronor till Grain from Ukraine

–  Det är beundransvärt att Ukraina står fast vid sitt engagemang för global tryggad livsmedelsförsörjning, trots den ryska aggressionens fortsatta olagliga attacker mot ukrainskt jordbruk, spannmålslager och hamnar. Genom ”Grain from Ukraine” når ukrainskt spannmål till de delar av världen där bristen på mat är som störst. Det här är en "win-win-situation" och ett viktigt arbete för regeringen att fortsätta stödja, säger bistånds- och utrikeshandelsminister Benjamin Dousa.

Initiativet ”Grain from Ukraine” lanserades under hösten 2022 och innebär att ukrainskt spannmål transporteras till länder i Afrika och Asien där människor saknar trygg livsmedelsförsörjning. FN:s livsmedelsprogram (WFP) är genomförandepartner och säkerställer att spannmålen når människor i behov.

Ukrainas president Volodymyr Zelenskyj stod den 23 november 2024 värd för ett internationellt möte om tryggad livsmedelsförsörjning, där ”Grain from Ukraine” uppmärksammades. Från Sverige deltog statsminister Ulf Kristersson.

Det nya tillskottet om 110 miljoner kronor innebär att regeringens totala stöd Ukrainas humanitära spannmålsexport sedan Rysslands fullskaliga invasion, inklusive inom ramen för ”Grain from Ukraine”, uppgår till 710 miljoner kronor.
