# Femtonde sanktionspaketet mot Ryssland antaget

Sverige har varit drivande för skärpta åtgärder mot fartyg i skuggflottan. De fartyg som nu sanktionslistas möjliggör Rysslands energiexport (genom att exempelvis transportera olja över G7:s oljepristak), agerar i strid med nuvarande sanktioner eller bidrar till Rysslands krigsföring på annat sätt. Listningarna innebär ett förbud för fartygen att tillträda EU:s hamnar och köpa vissa tjänster.

– Jag är mycket stolt över Sveriges aktiva bidrag till viktiga sanktionslistningar av den ryska skuggflottan. Vi kommer fortsätta arbetet med att lista ytterligare fartyg som ingår i skuggflottan, säger utrikesminister Maria Malmer Stenergard.

Det femtonde sanktionspaketet innehåller även åtgärder mot sanktionskringgående, inklusive strängare exportrestriktioner mot företag som stödjer Rysslands militärindustriella komplex, såväl i Ryssland som i tredje land.

Genom paketet utökas antalet sanktionslistningar med 52 fartyg samt 113 personer och enheter som på olika sätt stödjer Ryssland aggression.
