# Regeringen har utsett nya styrelseledamöter i Institutet för mänskliga rättigheter

Institutet för mänskliga rättigheter (IMR) har i uppdrag att främja säkerställandet av de mänskliga rättigheterna i Sverige. Myndigheten leds av en styrelse som består av myndighetens direktör och sju andra ledamöter, varav de andra ledamöterna utses av regeringen för en tid om fem år. Tiden för två av ledamöterna löper ut vid årsskiftet och regeringen har idag utsett två nya ledamöter för perioden 2025-2029.

Docenten Mattias Tydén är historiker och lektor vid Historiska institutionen, Stockholms universitet.

Entreprenören Gertrud Åström har tidigare bl.a. varit ordförande i Sveriges Kvinnolobby (numera Sveriges Kvinnoorganisationer) och jämställdhetsutredare (SOU 2005:66).
