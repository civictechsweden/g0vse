# Nytt uppdrag för att stärka implementeringen av medicintekniska regelverk

– Vi behöver ha en väl fungerade implementering av nya regelverk som stödjer innovation och säkerhet inom medicinteknik. Genom detta uppdrag stärker vi Sveriges position inom området och säkerställer att vi kan möta framtidens hälsoutmaningar, säger sjukvårdsminister Acko Ankarberg Johansson.

Läkemedelsverket ska även arbeta för att öka antalet anmälda organ inom landet och verka för att svenska ståndpunkter tas tillvara i det europeiska arbetet med att lösa problem relaterade till implementeringen av de nya förordningarna.

Uppdraget ska redovisas skriftligt till Socialdepartementet senast den 27 februari 2026. För genomförandet av uppdraget får Läkemedelsverket använda 4 000 000 kronor under 2025.
