# Museer ska redogöra för hur de kan bredda sin finansiering

– Samspelet mellan offentlig finansiering och privat finansiering är angeläget och kan i många fall utvecklas. Vi behöver därför både skaffa oss en bättre bild av hur förutsättningarna ser ut, och identifiera nya konkreta sätt att underlätta för fler nya samarbeten, säger kulturminister Parisa Liljestrand.

Kulturbryggan, som är ett särskilt beslutsorgan inom Konstnärsnämnden, har sedan tidigare verksamhet som rör bland annat nya sätt att finansiera kulturell verksamhet. Regeringen anser att denna del av verksamheten bör utvecklas.

Centrala museimyndigheter ska också återrapportera hur de arbetar för att bredda finansieringen av verksamheten. Redovisning ska ske i respektive myndighets årsredovisning för 2025. De museer som berörs är: Nationalmuseum, Moderna museet, Statens centrum för arkitektur och design, Naturhistoriska riksmuseet, Statens historiska museer, Statens maritima och transporthistoriska museer, Statens försvarshistoriska museer, Statens museer för världskultur och Statens musikverk (Scenkonstmuseet).
