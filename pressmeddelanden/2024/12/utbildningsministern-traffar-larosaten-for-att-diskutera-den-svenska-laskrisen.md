# Utbildningsministern träffar lärosäten för att diskutera den svenska läskrisen

– Det är viktigt för mig att samla representanter från lärosätena och andra aktörer i högskolan för att få en lägesbild och höra hur det dagliga arbetet påverkas av att fler studenter visar otillräcklig läsförmåga. Sverige befinner sig i en läskris och vi gör nu allt för att skolan ska gå tillbaka till grunderna och för att varje barn i Sverige ska lära sig att läsa, skriva och räkna, långt innan de kommer till högskolan, säger utbildningsminister Johan Pehrson.

Till mötet är representanter från Lunds universitet, Stockholms universitet, Luleå tekniska universitet, Mittuniversitetet, Malmö universitet, Södertörns högskola, Universitetskanslersämbetet, Skolverket, Sveriges förenade studentkårer och Sveriges universitetslärare och forskare inbjudna.
