# Fortsatt satsning för att stärka medie- och informationskunnigheten i befolkningen

– Informations- och medielandskapet är idag mer komplext och mångfacetterat än någonsin förut. För många har det blivit svårare att bedöma avsändare, gallra bland källor och budskap och veta vem man ska lita på. Alla behöver rustas med tillräcklig kunskap för att själva kunna hantera den utvecklingen, säger kulturminister Parisa Liljestrand.

Att medborgare ska vara rustade med grundläggande kunskaper om hur vi kan förstå och värdera information vi möts av, bland annat på sociala medier, är viktigt för att Sveriges demokrati ska fortsätta vara motståndskraftig mot försök att påverka och polarisera.

Mediemyndigheten tilldelas 2,7 miljoner kronor 2025 för uppdragets genomförande.
