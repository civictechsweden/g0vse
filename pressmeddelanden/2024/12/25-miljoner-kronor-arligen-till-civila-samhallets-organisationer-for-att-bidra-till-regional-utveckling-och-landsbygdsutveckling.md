# 25 miljoner kronor årligen till civila samhällets organisationer för att bidra till regional utveckling och landsbygdsutveckling

– Att förbättra förutsättningarna för de som lever, bor och verkar på landsbygden är jätteviktigt. En central del av det arbetet är att stärka de organisationer som bidrar till en levande landsbygd, säger landsbygdsminister Peter Kullgren.

Riksorganisationen Hela Sverige ska leva beviljas 17 miljoner kronor i verksamhetsbidrag, Skärgårdarnas Riksförbund beviljas 3 miljoner kronor. Bygdegårdarnas Riksförbund beviljas 3 miljoner kronor. Motsvarande summor beräknas även för 2026 och 2027. Tillväxtverket får i uppdrag att betala ut och redovisa bidragen 2025–2027.

– Oavsett om man befinner sig på landsbygden, i stan eller i skärgården ska det civila samhället ha goda förutsättningar att verka och engagera. Vi värdesätter civilsamhällets lokala förankring, eftersom vi vet att det skapar möjligheter för människor att bygga ett rikt och levande samhällsliv, säger socialminister Jakob Forssmed.
