# Utredning om kontantanvändning överlämnad till finansmarknadsministern

Finansdepartementet tillsatte i januari 2024 en så kallad bokstavsutredare för att utreda och lämna förslag på insatser som kan stödja privatpersoners, företags och föreningars möjligheter att betala med kontanter där dessa bedöms ha en särskild roll som betalmedel. Uppdraget inkluderade även att föreslå åtgärder för att stödja tillgången till kontanttjänster.

Utredningen som innehåller förslag på vissa utökade möjligheter att betala med kontanter kommer nu att beredas i Regeringskansliet.
