# Läsning i fokus när utbildningsministern besöker Nobelfirande på Rinkeby Bibliotek

Nästan varje år besöker nobelpristagaren i litteratur Rinkeby bibliotek. Där får pristagaren träffa skolelever, som delar med sig av tankar om pristagarens verk.

– Det är en fin tradition att nobelpristagaren kommer till Rinkeby bibliotek och pratar läsande och skrivande med eleverna. Läskrisen i Sverige är ett faktum, och jag tror och hoppas att många elever som får träffa pristagarna här blir inspirerade till att läsa mer, säger utbildningsminister Johan Pehrson.
