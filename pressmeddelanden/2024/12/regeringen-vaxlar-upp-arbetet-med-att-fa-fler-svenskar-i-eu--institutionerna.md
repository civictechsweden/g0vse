# Regeringen växlar upp arbetet med att få fler svenskar i EU-institutionerna

– Med för få svenska tjänstemän i EU:s institutioner riskerar svenska perspektiv, värderingar och svensk förvaltningskultur gå förlorade i EU-arbetet. Ytterst är det en demokrati- och förtroendefråga. Att fler svenskar anställs i EU är en prioritet för den här regeringen. Beslutet innebär ytterligare en ambitionshöjning i vårt arbete, säger EU-minister Jessica Rosencrantz.

Regeringen har inför 2025 redan beslutat att skjuta till 1,3 miljoner kronor till UHR:s arbete med rekryteringen av svenskar till EU:s institutioner. Tillskottet på 1,2 miljoner kronor innebär att UHR får totalt 5 miljoner kronor för tränings- och coachningsstöd till svenskar inför EU:s uttagningsprov och tillsättningar av strategiskt viktiga tjänster inom EU-institutionerna under 2025.
