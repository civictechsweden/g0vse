# Ny rektor vid Stockholms universitet

– Jag vill önska Hans Adolfsson lycka till i uppdraget som rektor vid Stockholms universitet. Hans har gedigen erfarenhet av sektorn, vilket gör honom väl lämpad för uppdraget, säger utbildningsminister Johan Pehrson.

Hans Adolfsson är sedan 2016 rektor vid Umeå universitet. Dessförinnan var han professor i metallorganisk kemi vid Stockholms universitet, där han också bland annat har varit prorektor. Han är även ordförande för Sveriges universitets- och högskoleförbund (SUHF).
