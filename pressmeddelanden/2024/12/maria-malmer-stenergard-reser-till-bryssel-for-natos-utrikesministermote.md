# Maria Malmer Stenergard reser till Bryssel för Natos utrikesministermöte

Utrikesministrarna kommer att delta i ett möte i Nato-Ukraina-rådet (NATO-Ukraine Council) tillsammans med deras ukrainske motpart Andrii Sybiha. Här kommer bland annat det långsiktiga stödet till Ukraina att diskuteras.

– Vi behöver förbereda oss för en långsiktig konfrontation med Ryssland. Vårt mål är nu att motverka Rysslands förmåga att göra skada. Rysk propaganda ger sken av att Rysslands ekonomi är stark och motståndskraftig för att framställa sanktionerna som verkningslösa. Sverige har tagit initiativ till att motverka denna falska bild, säger utrikesminister Maria Malmer Stenergard.

Dessutom kommer utrikesministrarna att träffa Jordaniens kung Abdullah II. Under toppmötet i Washington togs det gemensamma beslutet att öppna ett förbindelsekontor i Amman och att stärka samarbetet med partnerländer i regionen.
