# Kungliga Nordstjärneorden överlämnas till utrikesminister Blinken

Utrikesminister Antony Blinken förlänades Kungliga Nordstjärneorden den 22 oktober 2024, tillsammans med ytterligare nio utländska medborgare. Antony Blinken tilldelades orden för sina betydelsefulla insatser till stöd för det svenska Natointrädet.

– Utmärkelsen är ett uttryck för Sveriges tacksamhet över utrikesminister Blinkens insatser i samband med Sveriges medlemskap i Nato, säger utrikesminister Maria Malmer Stenergard.

Maria Malmer Stenergard lämnade över Nordstjärneorden på uppdrag av H.M Konungen i samband med Organisationen för säkerhet och samarbete i Europas (OSSE) utrikesministermöte den 5–6 december i Valletta.
