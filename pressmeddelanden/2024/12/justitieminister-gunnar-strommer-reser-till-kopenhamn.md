# Justitieminister Gunnar Strömmer reser till Köpenhamn

Den 21 augusti 2024 avgav de danska och svenska justitieministrarna samt ländernas rikspolischefer en gemensam förklaring om samarbete i kampen mot organiserad brottslighet. En av åtgärderna i den gemensamma samarbetsförklaringen är att insatserna mot missbruk av digitala kanaler för organiserad brottslighet ska intensifieras, bland annat när det kommer till rekrytering av barn och unga.

Den 20 september 2024 samlade de nordiska justitieministrarna representanter från ett antal företag som tillhandahåller digitala plattformar för en arbetslunch i samband med det Nordiska justitieministermötet utanför Uppsala.

Mötet i Köpenhamn den 9 december 2024 utgör en uppföljning av det Nordiska justitieministermötet i september. Vid mötet deltar justitieministrarna från Danmark, Sverige, Norge, Grönland och Färöarna. Därutöver deltar representanter för ett antal plattformsbolag.

I samband med mötet finns tid för media. För mer information och intervjuförfrågningar, se presskontakt.
