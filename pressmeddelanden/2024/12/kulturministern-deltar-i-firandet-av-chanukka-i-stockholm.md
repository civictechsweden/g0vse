# Kulturministern deltar i firandet av Chanukka i Stockholm

– Runt om i världen samlas människor idag, för att tända ljus och prata om Chanukkas budskap. Om ljus som kan brinna mot alla odds. Oavsett tro, kan vi enas i en önskan om att det miraklet ska upprepas. För Sveriges judar är det budskapet är relevantare än på länge. Att antisemitismen åter växer är en skam, och regeringens budskap är tydligt: vi böjer oss inte för mörkret, säger kulturminister Parisa Liljestrand.

## Chanukka

Chanukka är en åtta dagar lång ljusfest till minne av återinvigningen av Jerusalems tempel år 164 före vår tideräkning. Chanukka kallas ibland även för ljusfesten eller tempelinvigningsfesten. Ordet chanukka är hebreiska och betyder invigning. I år inleds firandet på kvällen den 25 december.
