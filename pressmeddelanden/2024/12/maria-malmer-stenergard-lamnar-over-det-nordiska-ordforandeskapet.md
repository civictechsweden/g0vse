# Maria Malmer Stenergard lämnar över det nordiska ordförandeskapet

– Det nordiska samarbetet är viktigare än någonsin och högt prioriterat för den svenska regeringen. Under Sveriges N5-ordförandeskap 2024 har vi tagit flera intiativ för att fördjupa det regionala utrikes- och säkerhetspolitiska samarbetet och för att fortsätta vårt orubbliga stöd till Ukraina. N5 är en värdefull plattform för att diskutera dessa frågor med våra närmaste grannländer och allierade i Norden, säger utrikesminister Maria Malmer Stenergard.

Vid mötet överlämnas även det svenska N5-ordförandeskapet till Finland, som tar över stafettpinnen efter årsskiftet.

Under det svenska ordförandeskapet har de nordiska utrikesministrarna bland annat gjort en gemensam resa till Nigeria och Ghana för att diskutera säkerhetspolitiska frågor. Utrikesministrarna har även annonserat ett gemensamt nordiskt stöd för Belarus demokratiska opposition i exil. Man har därutöver gjort flera gemensamma uttalanden, däribland ett uppmaning till frisläppandet av palestinska skattemedel samt ett uttalande om situationen i Georgien under hösten.

Inom ramen för Sveriges ordförandeskap har dessutom statsministrarna i N5-kretsen haft upprepade möten med Ukrainas president Volodymyr Zelenskyj samt ett möte med Tysklands förbundskansler Olaf Scholz för att bland annat diskutera säkerhetspolitiska frågor
