# Vikarierande överdirektör på Sida

– Jag är mycket glad att Hanna Hellquist har tackat ja till uppdraget som vikarierande överdirektör vid Sida. Hanna har en gedigen bakgrund och kompetens vad gäller utvecklingsrelaterade frågor och är en engagerad och driven person. Hanna kommer spela en viktig roll för att tillsammans med generaldirektör Jakob Granit leda myndighetens omställningsarbete för att på bästa sätt implementera reformagendan Bistånd för en ny era – Frihet, egenmakt och hållbar tillväxt, säger bistånds- och utrikeshandelsminister Benjamin Dousa.

Hanna Hellquist har en bakgrund som UD-tjänsteman och var statssekreterare för internationellt utvecklingssamarbete 2011–2013. Hon har bland annat varit biträdande kommundirektör i Norrtälje kommun och kommer närmast från en roll som kommunikationsrådgivare/insikts- och analyschef på United Minds.

Anställningen som vikarierande överdirektör gäller till den 20 juli 2025.
