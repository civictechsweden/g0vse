# Förbättrade förutsättningar för utländska doktorander och forskare att verka i Sverige

– Sverige ska vara ett attraktivt land för talanger och internationell kompetens. Det här är ett viktigt steg i regeringens arbete med att förbättra för utländska doktorander och forskare att verka och stanna kvar i Sverige. Samtidigt är det angeläget att säkerställa att uppehållstillstånd för studier endast beviljas till de som avser att studera, för att motverka missbruk av systemet. Jag välkomnar förslagen och ser nu fram emot att skicka dem på remiss, säger migrationsminister Johan Forssell.

Förslagen innebär bland annat att utländska doktorander och forskare snabbare ska kunna beviljas permanent uppehållstillstånd. Vidare ska gruppen ges större möjligheter att byta grund för uppehållstillstånd inifrån landet samt resa in och ut ur landet under Migrationsverkets handläggning.

I syfte att minska risken för att uppehållstillstånd för studier missbrukas föreslås att utländska studenters möjlighet att arbeta vid sidan av studierna ska begränsas. Det ska också ställas större krav på utländska studenter att göra framsteg i studierna för att inte riskera att uppehållstillståndet återkallas eller inte förlängs.

I promemorian föreslås att författningsändringarna ska träda i kraft den 1 mars 2026.
