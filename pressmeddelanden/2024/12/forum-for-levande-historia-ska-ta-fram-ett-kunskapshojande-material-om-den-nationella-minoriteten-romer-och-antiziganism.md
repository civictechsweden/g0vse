# Forum för levande historia ska ta fram ett kunskapshöjande material om den nationella minoriteten romer och antiziganism

– Att vi får en ökad kunskap om romer i skolväsendet är viktigt för att bryta romers utanförskap och för att motverka antiziganism. Ökad kunskap är också en viktig del i arbetet med att nå målet med strategin för romsk inkludering, det vill säga att den rom som fyller 20 år 2032 ska ha likvärdiga möjligheter i livet som den som är icke-rom, säger kulturminister Parisa Liljestrand.

Forum för levande historia har tidigare kartlagt kunskapen om antiziganism i grundskolan och gymnasiet. I kartläggningen framgår att kunskapsnivån i skolan är låg och att det finns begränsat med läromedel gällande romers historia i Sverige och romers utsatthet för antiziganism. Den nationella minoriteten romers egenmakt och kultur saknas i läromedlen eller kommer i skymundan.

Senast den 31 mars 2026 ska Forum för levande historia lämna en redovisning av uppdraget till Kulturdepartementet.
