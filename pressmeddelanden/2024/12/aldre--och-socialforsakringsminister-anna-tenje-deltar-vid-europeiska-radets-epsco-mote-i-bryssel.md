# Äldre- och socialförsäkringsminister Anna Tenje deltar vid Europeiska rådets EPSCO-möte i Bryssel

På agendan står bland annat en riktlinjediskussion om lösningar på demografiska utmaningar, med fokus på att stödja föräldrar och att bättre tillvarata ungas och äldre generationers outnyttjade potential.

– Vi lever allt längre men födelsetalen sjunker, inte bara i Sverige utan även i EU. Därför behöver vi diskutera betydelsen av att främja barn och ungas utveckling, tillgången till god barnomsorg och utbildning. I takt med att Europa blir äldre kommer välfungerande vård- och omsorg att spela en allt viktigare roll och vi behöver bli bättre på att tillvarata äldres kompetens och erfarenhet, säger äldre- och socialförsäkringsminister Anna Tenje.

Under mötet kommer Tenje träffa den nya kommissionären Roxana Mînzatu som kommer att ansvara för utbildning, arbetsmarknad och sociala rättigheter.
