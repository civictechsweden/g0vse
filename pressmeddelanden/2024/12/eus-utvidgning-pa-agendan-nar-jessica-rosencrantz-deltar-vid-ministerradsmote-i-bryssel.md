# EU:s utvidgning på agendan när Jessica Rosencrantz deltar vid ministerrådsmöte i Bryssel

– Jag är imponerad över de reformframsteg som inte minst Ukraina och Moldavien gjort på vägen mot ett EU-medlemskap, trots Rysslands fullskaliga invasion och intensifierade hybridattacker mot Moldavien. Sverige driver på för konkreta framsteg i medlemskapsförhandlingarna under det polska EU-ordförandeskapet. En meritbaserad utvidgning är en investering i Europas säkerhet, stabilitet och välstånd. Nu är det tid att visa politiskt stöd, säger EU-minister Jessica Rosencrantz.

EU-ministrarna ska även förbereda Europeiska rådets möte den 19–20 december. På agendan står bland annat Rysslands aggression mot Ukraina, Mellanöstern, EU:s plats i världen, krisberedskap och migration. Vid mötet i Allmänna rådet ska medlemsstaterna också diskutera kommissionens arbetsprogram för 2025. Arbetsprogrammet förväntas presenteras i början av 2025.
