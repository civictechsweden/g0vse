# Pressinbjudan: Anna Tenje och Paulina Brandberg besöker Brottsofferjouren för att uppmärksamma våld mot äldre

Äldre kan vara särskilt sårbara för brott, där gärningspersoner kan utnyttja vissa äldres utsatthet. Det är viktigt att uppmärksamma och förebygga brott mot äldre. I september redovisade Jämställdhetsmyndigheten rapporten Ett värdigt liv – att åldras fredad från våld. Rapporten omfattar både partnervåld och våld från omsorgspersonal. Kartläggningen visar att det finns få nya studier om våldsutsatthet bland äldre och att förekomsten av våld varierar mellan olika rapporter. Kartläggningen visar även att det finns stora kunskapsluckor om våld mot äldre inom äldreomsorgen och hälso- och sjukvården. Kunskap om våld varierar mellan kommuner, regioner och yrkesgrupper, och når sällan omsorgspersonal som arbetar närmast de äldre.

Regeringen har förlängt statsstödet Äldreomsorgslyftet med 1,7 miljarder kronor om året i tre år och äldreomsorgslyftet går att använda till kurser som handlar om våld mot äldre.

Mötet kommer att handla om våld mot äldre ur både brottsofferperspektiv och anhörigperspektiv.
