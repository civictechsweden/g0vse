# Bättre informationsöverföring till Migrationsverket kan bidra till återkallelse av skyddsstatus

–  Jag tror många tycker det är anmärkningsvärt att personer med skyddsstatus semestrar i de länder som de har flytt från. Skyddsbehovet kan då med rätta ifrågasättas. Med det nya uppdraget kommer Migrationsverket att få bättre tillgång till information. Ytterst handlar det om att värna legitimiteten av vårt asylsystem och minska risken för att det missbrukas, säger migrationsminister Johan Forssell.

Statusförklaringar ska återkallas när skyddsbehovet inte längre finns kvar. Migrationsverket är ofta beroende av information från polis och ambassadpersonal för att kunna inleda ett återkallelseärende för personer med skyddsstatus. I dag saknas en generell rutin för hur Migrationsverket får information om personer med skyddsstatus som reser hem till sina hemländer.

Rutiner och samarbetsformer ska, genom uppdraget som regeringen beslutat om, underlätta för Polismyndigheten och utlandsmyndigheterna att lämna relevant information till Migrationsverket.

Regeringsuppdraget ska redovisas senast den 1 juli 2025.
