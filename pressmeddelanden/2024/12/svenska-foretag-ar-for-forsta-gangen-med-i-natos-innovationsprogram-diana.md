# Svenska företag är för första gången med i Natos innovationsprogram Diana

– Det är glädjande att Sverige för första gången har företag med i Natos försvarsinnovationssatsning Diana. Vi behöver fler försvarsaktörer på marknaden och dessa utnämningar kan ge en starkare svensk försvarsindustri. En allt större del av försvars- och säkerhetsrelevant teknik tas fram i den civila sektorn och det blir därför avgörande att involvera framväxande bolag för att lösa militära problem, säger försvarsminister, säger försvarsminister Pål Jonson.

Totalt har över 2 600 ansökningar kommit in till Diana från hela försvarsalliansen och 74 av dessa har valts ut att delta i årets omgång av programmet. Detta innebär bland annat att företagen blir placerade vid en accelerator där de får stöd att utveckla innovationer som löser behov och utmaningar inom försvars- och säkerhetsområdet.

De svenska företag som valts ut i årets omgång är APR Technologies AB, Blixt Tech AB, Dolprop Industries AB, Kasi Technologies AB och Scaleout Systems AB. Företagen är verksamma inom olika relevanta områden såsom programvara för AI, elektrifiering och energidistribution samt framdrivning.
