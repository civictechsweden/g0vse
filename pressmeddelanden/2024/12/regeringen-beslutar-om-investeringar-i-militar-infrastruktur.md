# Regeringen beslutar om investeringar i militär infrastruktur

Fortifikationsverkets investeringar är en del i pågående arbetet med att höja Sveriges försvarsförmåga. Myndigheten förvärvar, renoverar och bygger nya byggnader runt om i landet för att kunna ta omhand och lagerhålla all den materiel som Försvarsmakten anskaffar.

Med anledning av Försvarsmaktens kraftiga tillväxt finns behov av utökat antal förråd och skärmtak. Beslutet avser nybyggnation av förråd och skärmtak för mer än 8 miljarder kronor. Byggnationerna genomförs under perioden 2025 - 2030 och kommer fördelas över hela landet.
