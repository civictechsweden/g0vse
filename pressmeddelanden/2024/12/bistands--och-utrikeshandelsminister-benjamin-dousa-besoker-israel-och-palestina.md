# Bistånds- och utrikeshandelsminister Benjamin Dousa besöker Israel och Palestina

– Sverige ger ett omfattande humanitärt stöd till organisationer som verkar i Gaza. Den humanitära situationen är katastrofal och jag kommer i mina samtal betona vikten av obehindrat humanitärt tillträde och säkerhet för humanitära aktörer. Jag kommer också att betona vikten av frisläppande av gisslan och att alla parter respekterar den internationella humanitära rätten, säger bistånds- och utrikeshandelsministern.

Under resan kommer bistånds- och utrikeshandelsministern att ha samtal med Palestinas premiär- och utrikesministern minister Mustafa och planeringsministern Zakout, samt Israels biträdande utrikesministern Haskel.

Bistånds- och utrikeshandelsministern kommer även att möta företrädare för de största humanitära aktörerna som verkar i Gaza och besöka en gränsövergång till Gaza. Han kommer att besöka förintelsemuseet Yad Vashem och en av kibbutzerna som drabbades av de fruktansvärda terroristattackerna den 7:e oktober 2023, för samtal med personer som överlevt attackerna och som har anhöriga som fortsatt sitter gisslan i Gaza.
