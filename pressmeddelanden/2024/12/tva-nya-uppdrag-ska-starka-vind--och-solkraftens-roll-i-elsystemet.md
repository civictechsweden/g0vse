# Två nya uppdrag ska stärka vind- och solkraftens roll i elsystemet

– Genom att låta de tre myndigheterna arbeta tillsammans i de här två uppdragen får vi ett helhetsperspektiv på elsystemet och de bästa möjligheterna att stärka vind- och solkraftens bidrag till ett kostnadseffektivt och robust elsystem, säger energi- och näringsminister Ebba Busch.

Regeringen aviserade uppdragen i samband med en pressträff om havsbaserad vindkraft den fjärde november.

De tre energimyndigheterna ska inom ramen för det ena uppdraget föreslå eller besluta om nya regler för att intermittent kraftproduktionen på ett bättre sätt ska ha förutsättningar att bidra till driftsäkerhet och effekttillräcklighet. Det uppdraget samordnas av Svenska kraftnät.

Inom ramen för det andra uppdraget ska myndigheterna ta fram eller föreslå incitament som främjar effekt vid rätt tidpunkt. Syftet är att skapa incitament som med utgångspunkt i en helhetssyn på elsystemet förbättrar intermittent kraftproduktions bidrag till elsystemets driftsäkerhet och resurstillräcklighet Det uppdraget samordnas av Energimyndigheten. Förslag från elmarknadsutredningen ska beaktas.

Uppdragen ska redovisas den 18 december 2025.
