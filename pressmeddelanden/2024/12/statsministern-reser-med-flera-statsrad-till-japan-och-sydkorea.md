# Statsministern reser med flera statsråd till Japan och Sydkorea

Den svenska delegationen ska bland annat träffa representanter för de japanska och sydkoreanska regeringarna, näringslivsrepresentanter och delta i aktiviteter för främjande av svenskt näringsliv. Statsministern kommer också hålla ett tal på universitetet Keio i Tokyo.

Resan syftar till att ytterligare stärka de strategiska, bilaterala förbindelserna med Japan och Sydkorea inom särskilt tre områden: säkerhet- och försvar, näringsliv, energi och strategiska teknologier samt kulturella näringar, i synnerhet musikindustrin och dataspelbranschen.

– Sverige har ett nära samarbete med både Japan och Sydkorea, två strategiskt viktiga partners i den indopacifiska regionen. Länderna är viktiga för svensk handel och investeringar, men också viktiga partners inom försvars- och säkerhetspolitiska frågor, inklusive stödet till Ukraina, säger statsminister Ulf Kristersson.

I samband med besöken kommer ett antal samförståndsavtal undertecknas mellan Sverige och Japan respektive Sydkorea.

På resan deltar också en näringslivsdelegation med svenska företag som har verksamhet i Japan och Sydkorea eller intresse för de lokala marknaderna.
