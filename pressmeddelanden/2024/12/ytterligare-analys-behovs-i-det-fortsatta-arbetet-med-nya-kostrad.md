# Ytterligare analys behövs i det fortsatta arbetet med nya kostråd

– Kostråden är mycket viktiga ur flera olika perspektiv – inte minst när det gäller den långsiktiga livsmedelsförsörjningen och tillgången till näringsrik mat. När det gäller kostråden om rött kött råder det fortfarande oklarheteter kring framför allt effekterna på svensk livsmedelsproduktion så därför får Livsmedelsverket i uppdrag att göra en fördjupad analys kring dem, säger landsbygdsminister Peter Kullgren.

Livsmedelsverket gör bedömningen i sitt förslag till nya kostråd att bland annat mängdrekommendation av rött kött och chark bör sänkas från nuvarande nivå om inte mer än 500 gram i veckan till 350 gram i veckan, varav charkprodukter bör utgöra endast en liten andel.

Livsmedelsverket ska i sin konsekvensanalys utgå från antagandet att fem procent respektive 30 procent av befolkningen följer dessa nivåer, samt scenariot att andelen svenska produkter inte förändras och scenariot att fler väljer svenska produkter. Analysen ska särskilt fokusera på effekterna i primärproduktionen och där ska även skillnader i klimatpåverkan mellan nationellt och importerat kött synliggöras. Hälsoeffekterna ska också bedömas vid en konsumtion motsvarande dagens kostråd om 500 gram, respektive 350 gram i veckan.

Livsmedelsverket ska avvakta med att uppdatera de svenska kostråden till dess att uppdraget har redovisats vilket ska ske senast den 30 april 2025.
