# Statsministern och jämställdhetsministern träffar Unizons ordförande

På kort tid har fem kvinnor i Sverige dödats och i samtliga fall misstänks män i deras närhet för mord. Under mötet kommer ministrarna och Unizons ordförande prata om vad som kan göras för att stoppa mäns våld mot kvinnor, en fråga som måste tas på lika stort allvar som gängkriminaliteten.

Efter mötet kommer en nyhet presenteras och tid för intervjuer finns.

Tid och plats: 26 mars kl 11:25 i Gästmatsalarna i Rosenbad

Praktisk information: Obligatorisk föranmälan senast tisdag den 26 mars kl. 10:00 via e-post till Christina Grapenfelt, se presskontakt nedan. Ange namn, redaktion, och i vilken funktion du vill delta (reporter eller fotograf). Skicka också med kopia på din presslegitimation. Det är bara möjligt att delta på plats och antalet platser är begränsat.

Inpassering från 11:00, ingång via Drottninggatan 1.
