# Chefen för FN:s livsmedelsprogram (WFP) Cindy McCain besöker Sverige den 25–26 mars

Under sitt besök i Stockholm kommer chefen för FN:s livsmedelsprogram (WFP), Cindy McCain att träffa bistånds\- och utrikeshandelsminister Johan Forssell och statssekreterare Diana Janse.

McCain kommer även att tas emot av H.K.H. Kronprinsessan Victoria. I programmet ingår också möte med riksdagens andre vice talman Julia Kronlid och ledamöter från riksdagens utrikesutskott. McCain kommer därtill att besöka Nobelprismuseet för att överlämna en gåva mot bakgrund av att WFP tilldelades Nobels fredspris 2020\.

Sveriges beslutade stöd till WFP för 2024 uppgår hittills till cirka 1,3 miljarder kronor, varav drygt 930 miljoner kronor i kärnstöd från regeringen och drygt 360 miljoner kronor genom Sida.
