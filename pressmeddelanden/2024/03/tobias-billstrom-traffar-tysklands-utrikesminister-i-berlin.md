# Tobias Billström träffar Tysklands utrikesminister i Berlin

Detta är utrikesminister Tobias Billströms första resa utomlands sedan Sverige blivit medlem i Nato. På agendan för besöket står bland annat samtal om samarbetet i EU och i Nato, med fokus på närområdet och säkerheten i Östersjöregionen.

– Tyskland är en av våra närmsta allierade och fanns bland de länder som gav Sverige säkerhetsgarantier under perioden mellan ansökan och inträde i Nato. Tyskland är även Sveriges största handelspartner. Jag ser nu fram emot ett ytterligare fördjupat säkerhetspolitiskt samarbete i och med det svenska Natomedlemskapet., säger utrikesminister Tobias Billström.
