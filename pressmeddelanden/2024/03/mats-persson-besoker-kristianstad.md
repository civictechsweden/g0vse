# Mats Persson besöker Kristianstad

Dagen inleds på Högskolan Kristianstad där ministern kommer träffa högskolans ledning och studentkår för att samtala om aktuella händelser och framtidsutsikter för högskolan, bland annat campusutveckling, studentinflytande, utbildning, forskning och samverkan.

Mats Persson kommer sedan att besöka Krinova Incubator & Science Park som är en mötesplats och innovationsarena som högskolan äger tillsammans med Kristianstad kommun. Krinova är Sveriges största och första inkubator och science park med livsmedel som profilområde. Ministern kommer att få en presentation om verksamheten, dess innovations- och affärsutvecklingsstöd och samverkan med akademin samt träffa Krinovas ledning och styrelseordförande.

Media är välkomna att delta under delar av besöket. Vid frågor eller intervjuförfrågningar vänligen kontakta Marcus Nilsen.
