# Landsbygdsminister Peter Kullgren besöker Tokyo

Syftet med resan är att främja svenska livsmedel och svensk livsmedelsexport. Ökad svensk livsmedelsexport är en nyckel för att öka svensk livsmedelsproduktion i linje med den nationella livsmedelsstrategin.

Under vistelsen kommer landsbygdsminister Peter Kullgren att besöka FoodEx som är Asiens största livsmedelsmässa och har deltagande från ungefär 70 länder, däribland Sverige.

På agendan står också besök på ministeriet för jordbruk, skogsbruk och fiske samt andra studiebesök inom livsmedelssektorn.

Media som är intresserade kan kontakta pressekreteraren för mer information (se presskontakt).
