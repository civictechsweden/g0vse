# Kulturminister Parisa Liljestrand medverkar vid Media Summit 2024

Programpunkten 908 dagar kvar till valet – mediepolitikens prioriterade frågor som leds av Linnea Kihlström, en av eventets två moderatorer, kommer att handla om bland annat mediestödet, tidskriftsutredningen och Public service.

– De mediepolitiska frågorna är av grundläggande betydelse för ett välmående demokratiskt samhälle. Våra medier är en förutsättning för fri åsiktsbildning, yttrandefrihet och granskning av den politiska och ekonomiska makten – vilket varje dag möjliggörs av medieaktörer runtom i landet, säger kulturminister Parisa Liljestrand.

Konferensen Media Summit arrangeras av Dagens industri och Dagens Media och är tänkt att vara en mötesplats för hela den svenska mediebranschen.
