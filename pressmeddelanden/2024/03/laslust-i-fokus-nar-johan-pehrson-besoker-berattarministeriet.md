# Läslust i fokus när Johan Pehrson besöker Berättarministeriet

Berättarministeriet är en stiftelse som arbetar för att minska segregationens och utanförskapets negativa konsekvenser på barns skolgång genom att stötta lärare och elever i skolor i särskilt utsatta områden.

– Skolan är det viktigaste verktyget för att alla barn ska få en bra chans i livet och kunna följa sina drömmar. Inte minst för barn som kommer från resurssvaga hem eller där föräldrarna inte kan svenska. Här måste hela samhället, stat och civilsamhälle, jobba tillsammans. Därför vill jag uppmärksamma Berättarministeriets viktiga arbete, säger Johan Pehrson.
