# Europeiskt samarbete i fokus när Johan Pehrson besöker Bryssel

EU:s social- och arbetsmarknadsministrar kommer under EPSCO-mötet den 11 mars bland annat föra en diskussion om genomförandet av den europeiska pelaren för sociala rättigheter inom ramen för den europeiska terminen 2024 och den framtida sociala agendan. Ministrarna ska också diskutera den slutliga kompromisstexten om det så kallade Plattformsdirektivet i syfte att nå en överenskommelse. Rådet väntas även besluta om den gemensamma sysselsättningsrapporten för 2024 och sysselsättningskommitténs översyn av genomförandet av ungdomsgarantin.

Dagen därpå är ministrarna i EPSCO inbjudna till Ekofin för att diskutera sociala investeringar och motståndskraftiga ekonomier med EU:s finansministrar.
