# Deponering av Sveriges anslutningsinstrument

Regeringen håller ett extra regeringssammanträde i Stockholm under eftermiddagen för att fatta beslut om att Sverige ska ansluta sig till nordatlantiska fördraget.

Kort därefter överlämnar statsminister Ulf Kristersson Sveriges anslutningsinstrument till USA:s regering. Då blir Sverige medlem i Nato och deltar fullt ut som allierad i organisationen.

I samband med deponeringen hålls pressuttalanden av statsminister Ulf Kristersson och USA:s utrikesminister Antony Blinken.

Deponering och uttalanden direktsänds. Bilder från Washington publiceras löpande i Regeringskansliets bildbank. Se länkar under genvägar.
