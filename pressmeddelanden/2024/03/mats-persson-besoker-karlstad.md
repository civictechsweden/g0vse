# Mats Persson besöker Karlstad

Dagen inleds på Karlstads universitet där ministern kommer att få en presentation om Forskargruppen Rose och deras arbete kring hur ämnesdidaktisk forskning bidrar till teori\- och praktikutveckling i skola och lärarutbildning, i synnerhet när det gäller naturvetenskap, matematik och teknik.

Det blir också fokus på hur strategisk samverkan och partnerskap mellan universitetet, regionen och näringslivet stärker forskning och innovation vid lärosätet samt bidrar till regional utveckling. Besöket avslutas med ett samtal med Karlstad Studentkår och universitetsledningen.

Under dagen kommer Mats Persson också besöka det svenska spelföretaget Embracer för att diskutera branschens stora behov av kvalificerad arbetskraft. Ministern kommer också besöka Embracer Games Archive som är ett världsunikt bevarandeprojekt där över 80 000 spel och konsoler arkiverats för framtida forskning och utveckling inom fältet.

Vid frågor eller intervjuförfrågningar vänligen kontakta pressekreterare Agnes Eklund.
