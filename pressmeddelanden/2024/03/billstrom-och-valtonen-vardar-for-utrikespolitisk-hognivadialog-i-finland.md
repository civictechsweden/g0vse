# Billström och Valtonen värdar för utrikespolitisk högnivådialog i Finland

Temat för årets Hanalys är ”Finland, Sverige och Ukraina i ett utvidgat EU”. Inledningstalare är Ukrainas vice premiärminister för europeisk och euroatlantisk integration Olha Stefanishyna.

– I en tid av osäkerhet och krig i vårt närområde är Hanalys ett unikt tillfälle att ytterligare fördjupa dialogen mellan Sverige och Finland, inklusive hur vi tillsammans kan stå upp för Ukraina, säger utrikesminister Tobias Billström.

I anslutning till Hanalys kommer Tobias Billström även att träffa sin finska utrikesministerkollega. På dagordningen står bland annat Nato, säkerhetsläget i Östersjöregionen, Rysslands fullskaliga invasion av Ukraina samt kriget mellan Israel och Hamas.
