# Justitieminister Gunnar Strömmer och statssekreterare Anders Hall deltar på RIF-möte i Bryssel

Måndagen den 4 mars är dagen för inrikes frågor. Justitieminister Gunnar Strömmer deltar i diskussioner om det övergripande läget i Schengenområdet och en utvärdering av EU:s förordning om gräns\- och kustbevakning.

Kampen mot olaglig narkotikahandel och organiserad brottslighet kommer att vara centrala frågor under måndagens möte. Statsrådet kommer även att delta i diskussioner om effekterna av konflikten i Mellanöstern och Rysslands anfallskrig mot Ukraina för EU:s inre säkerhet.

Statssekreterare Anders Hall deltar under måndagen i diskussioner om fördjupat partnerskap med prioriterade tredjeländer på migrationsområdet.

Under tisdagen den 5 mars, dagen för rättsliga frågor, står bland annat säkerställandet av rättssystemens motståndskraft mot otillbörlig påverkan från den organiserade brottsligheten på dagordningen. En annan diskussionspunkt handlar om ett nytt förslag för att förhindra smuggling av migranter, där statssekreterare Anders Hall deltar.

För mer information och eventuella intervjuförfrågningar, kontakta respektive pressekreterare.
