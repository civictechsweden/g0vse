# Barn och unga i kriminalitet i fokus under nordiskt ministermöte i Stockholm

Regeringen har nyligen presenterat två nya nationella strategier med fokus på att trycka tillbaka brottsligheten och återupprätta tryggheten. Den ena strategin, Motståndskraft och handlingskraft – Sveriges första nationella strategi mot organiserad brottslighet, syftar till att ge en tydligare inriktning för arbetet mot organiserad brottslighet och reducera de sårbarheter som brottsligheten utnyttjar. Den andra strategin, Barriärer mot brott – en brottsförebyggande strategi, syftar till att stärka det brottsförebyggande arbetet.

En avgörande del i det brottsförebyggande och brottsbekämpande arbetet är att bryta rekryteringen av barn och unga till de kriminella nätverken. Antalet barn och unga som rekryteras till de kriminella nätverken och involveras i den grova brottsligheten har ökat. Såväl gärningsmän som offer i det dödliga skjutvapenvåldet är allt yngre.

Under mötet kommer erfarenheter och kunskaper från de olika nordiska länderna och sektorerna att delas för att bidra till en bättre helhetsbild av problematiken vad gäller barn och unga i kriminalitet och de potentiella lösningar som finns för att motverka att barn och unga utnyttjas inom ramen för kriminella nätverk.

I samband med mötet finns tid för media. För intervjuförfrågningar, kontakta pressekreterare.
