# Utrikesminister Tobias Billström värd för Nordiskt-baltiskt utrikesministermöte, NB8, i Visby

– Sverige har ett mångårigt samarbete inom ramen för det nordisk\-baltiska formatet NB8 och som samordnare under 2024 ser jag fram emot att diskutera hur vi kan fördjupa samarbetet ytterligare. Vi kommer även att diskutera aktuella utrikes\- och säkerhetspolitiska frågor i närområdet, inte minst fortsatt stöd till Ukraina efter Rysslands fullskaliga invasion, säger utrikesminister Tobias Billström.

Sverige är under 2024 samordnare av de informella utrikes\- och säkerhetspolitiska samarbetsformaten mellan de nordiska länderna (N5\) och de nordisk baltiska länderna (NB8\). De främsta prioriteringarna för ordförandeskapen är att stärka det utrikes\- och säkerhetspolitiska samarbetet i regionen, stå fast vid vårt regionala orubbliga stöd för Ukraina och säkra fortsatt globalt stöd till Ukraina.

Efter mötet hålls en gemensam pressträff i NB8:s regi.
