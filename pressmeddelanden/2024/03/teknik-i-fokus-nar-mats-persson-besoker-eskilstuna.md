# Teknik i fokus när Mats Persson besöker Eskilstuna

Vid besöket hos Kunskapscompaniet står Yh-utbildningen CNC- och robottekniker i fokus. Ministern kommer att få en presentation om Kunskapscompaniets verksamhet och därefter följer samtal om utbildningen och branschens kompetensbehov. Han kommer även att träffa studenter och lärare.

Rinman Science College bedriver gymnasieutbildning inom teknik, industri och naturvetenskap. Under dagens besök kommer Mats Persson att få en presentation om verksamheten, träffa elever och lärare och få en demonstration av ett robotlabb.

Ministern kommer också att tala vid SUHF:s förbundsförsamling som äger rum på Mälardalens universitet, Campus Eskilstuna.

Vid frågor eller intervjuförfrågningar vänligen kontakta pressekreterare Agnes Eklund.
