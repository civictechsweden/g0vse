# Stödlinje för våldsutsatta förstärks nattetid

\- Samtidigt som regeringen arbetar på bred front för att stoppa mäns våld mot kvinnor, annat våld i nära relationer och hedersrelaterat våld och förtryck, så vet vi att det finns ett stort behov för våldsutsatta att få stöd. Nationellt centrum för kvinnofrid får därför ytterligare medel för att stärka bemanningen och därmed ge fler våldsutsatta bättre möjligheter att få stöd, säger jämställdhetsminister Paulina Brandberg.

Nationellt centrum för kvinnofrid vid Uppsala universitet driver Kvinnofridslinjen, Stödlinjen för män och Stödlinjen för transpersoner. Under stora delar av dygnet är det idag så många som ringer att alla inte ens kommer fram till kön. Därutöver är det många som lägger på innan de hunnit komma fram, särskilt under kvällar, men även under nätter.
