# Pål Jonson besöker Ronneby garnison

Pål Jonson besöker Ronneby garnison för att få en bild av tredje helikopterskvadronens och F 17:s förmåga, utveckling och tillväxt samt träffa soldater, befäl och krigsförbandschefer.

Försvarsministern kommer under dagen bland annat att få en överblick av verksamheten på F 17 från översiktstornet. Efter en lunch med värnpliktiga besöker Pål Jonson F 17:s incidentberedskap och får en förevisning av klargörning av en JAS 39 Gripen.
