# Paulina Brandberg deltar i FN-möte med fokus på ekonomisk jämställdhet

Som ordförande för Nordiska ministerrådet kommer Sverige också att stå värd för ett antal nordiska event med tema ekonomisk jämställdhet.

- Det är glädjande att ekonomisk jämställdhet tas upp vid årets möte i FN:s Kvinnokommission. Att förbättra kvinnors ekonomiska rättigheter och möjligheter, såväl nationellt som internationellt, är en viktig jämställdhetsfråga och en prioriterad fråga för den svenska regeringen. Det är också mycket positivt att arbetet för hbtqi-personers rättigheter lyfts fram vid mötet, säger Paulina Brandberg, som leder Sveriges delegation vid högnivåmötet.

Utöver jämställdhetsministern består delegationen av representanter från civilsamhället, myndigheter, Regeringskansliet och riksdag.

### Håller två linjetal

Paulina Brandberg håller Sveriges linjetal i generalförsamlingen. Brandberg kommer även att hålla ett linjetal för en gruppering av likasinnade länder för LGBTI-personers lika rättigheter. Statsrådet kommer också att delta i flera sidoevent och ha en rad bilaterala möten.

CSW68 livestreamas och kan ses [här](https://webtv.un.org/en/asset/k1u/k1unli94sz "här").
