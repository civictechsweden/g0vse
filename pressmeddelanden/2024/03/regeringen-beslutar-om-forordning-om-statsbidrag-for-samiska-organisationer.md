# Regeringen beslutar om förordning om statsbidrag för samiska organisationer

Förordningen innehåller bestämmelser om statsbidrag till organisationer som företräder urfolket och den nationella minoriteten samer. Syftet med statsbidraget är att stödja verksamheten för de organisationer som företräder urfolket och den nationella minoriteten samer.

En motsvarande förordning finns sedan tidigare för organisationer som företräder samtliga nationella minoriteter utom samer. Den nu beslutade förordningen innebär att alla organisationer som företräder de nationella minoriteterna får likvärdiga förutsättningar för bidragsgivningen.

Regeringen beslutade om förordningen den 14 mars.
