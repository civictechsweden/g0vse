# Ny ambassadör i Norge

Mikael Eriksson arbetar i dag i Statsrådsberedningen med EU-frågor. Han har varit ambassadör i Tallinn och Stockholmsbaserat sändebud i Azerbajdzjan. Han har tidigare tjänstgjort vid ambassaden i Ottawa, EU-representationen i Bryssel och OECD-delegationen i Paris. Han har även varit chef för Utrikesdepartementets ministerkansli och arbetat som samordnare av internationella energifrågor vid enheten global agenda.

Mikael Eriksson tillträder sin nya befattning till våren 2024.
