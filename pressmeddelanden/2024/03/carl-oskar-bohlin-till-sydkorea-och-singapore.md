# Carl-Oskar Bohlin till Sydkorea och Singapore

Resan inleds i Sydkorea där ministern för civilt försvar kommer att hålla ett anförande om AI, digital teknik och desinformation på Summit for Democracy i Seoul den 18 mars.

Därefter kommer Carl-Oskar Bohlin att besöka Sydkoreas inrikes- och säkerhetsministerium samt försvarsministeriet. Han kommer även att besöka Sydkoreas nationella cybersäkerhetscenter.

Sedan följer Singapore där Carl-Oskar Bohlin inledningsvis möter försvarsminister Dr Ng Eng Hen. Carl-Oskar Bohlin kommer även att besöka Singapores totalförsvarsmyndighet och landets nationella cybersäkerhetscenter.
