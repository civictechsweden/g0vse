# Jakob Forssmed inbjuder till möte om säkerhet vid fotbollsmatcher inför kommande säsong

Vid mötet deltar företrädare för Riksidrottsförbundet, Svensk Elitfotboll, Stockholm Live, Svenska Fotbollsförbundet, Svenska Fotbollssupporterunionen samt Polisen och Åklagarmyndigheten. Deltagarna kommer att presentera vilka åtgärder som vidtagits och insatser som gjorts sedan det senaste mötet och Polismyndigheten ger en rapport inför kommande säsong.

Under mötet kommer regeringens särskilde utredare Anders Hübinette delta. Han fick i december 2023 i uppdrag av regeringen att lämna förslag på åtgärder i syfte att minska våldsamheter och andra ordningsstörningar vid fotbollsmatcher och andra idrottsarrangemang och ska kort informera kort om utredningens arbete. I mötet deltar även Mikael Kullberg, statssekreterare hos Gunnar Strömmer.

Socialministern är tillgänglig för media efter mötet. För information och anmälan kontakta Miriam Arrebäck, pressassistent hos Jakob Forssmed.
