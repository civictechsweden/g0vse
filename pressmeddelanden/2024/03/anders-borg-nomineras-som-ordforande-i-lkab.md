# Anders Borg nomineras som ordförande i LKAB

Inför LKAB:s årsstämma den 25 april har följande nominerats till nyval:

* Anders Borg, styrelseordförande
* Carina Andersson, styrelseledamot
* Alrik Danielson, styrelseledamot

– Ambitionen med nomineringarna är att stärka styrelsen med erfarenhet av den typ av basindustri som LKAB driver. Anders Borg, Carina Andersson och Alrik Danielson matchar mycket väl den kompetens och erfarenhet som vi eftersökt, säger finansminister Elisabeth Svantesson.

Anders Borg var Sveriges finansminister 2006-2014 och har tidigare varit rådgivare, styrelseledamot och styrelseordförande för ett antal företag. Han har lång erfarenhet från arbete i banksektorn samt har varit aktiv medlem i World Economic Forum. Anders Borg har varit ledamot i LKAB sedan 2023 och har en bred styrelseerfarenhet från andra uppdrag.

Carina Andersson är bergsingenjör och har gedigen styrelseerfarenhet och har tidigare haft en ledande befattning på Sandvik AB, dessförinnan har hon varit VD för Ramnäs Bruk AB och Scana Ramnäs AB.

Alrik Danielson har långtgående industriell kompetens, senast från sin roll som koncernchef SKF och dessförinnan från samma befattning på Höganäs AB.

Gunilla Saltin och Göran Persson har meddelat att de inte står till förfogande för omval till styrelsen.
