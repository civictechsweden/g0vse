# Beslut om utmärkelser för exceptionella insatser

Regeringen fattade i december 2022 beslut om en ny förordning om Sveriges främsta utmärkelser för förtjänstfulla insatser. Till dessa utmärkelser räknas de fyra kungliga riddarordnarna Serafimerorden, Svärdsorden, Nordstjärneorden och Vasaorden. Den nya förordningen syftar till att staten ska kunna uppmärksamma och belöna förtjänstfulla insatser som går utöver det som kan förväntas av en person inom det område där personen verkar. Det kan till exempel vara en modig livräddande insats, en vetenskaplig bedrift eller en insats av stor betydelse för Sverige

Utmärkelserna det har fattats beslut om idag är följande

## Kungl. Svärdsorden

**Generallöjtnant Dennis Gyllensporre**  –  **Kommendör med stora korset**
För utomordentligt ledarskap under krigsliknande förhållanden i Mali

**Överste av 1\. graden Ulf Henricsson** – **Kommendör av första klassen**
För mycket föredömligt ledarskap under krigsliknande förhållanden i forna Jugoslavien

## Kungl. Nordstjärneorden

**Professor Svante Pääbo** – **Kommendör med stora korset**
För utomordentliga forskningsinsatser

**Professor Anne L’Huillier Wahlström** – **Kommendör med stora korset**
För utomordentliga forskningsinsatser

**Tredje ambassadsekreterare Catarina Wingren** – **Riddare**
För avgörande engagemang i samband med svenska internationella fredsinsatser i Mali

## Kungl. Vasaorden

**Direktör Antonia Ax:son Johnson** – **Kommendör med stora korset**
För utomordentliga insatser inom näringsliv och andra samhällssektorer

**Artisten Benny Andersson** – **Kommendör av första klassen**
För mycket framstående insatser inom svenskt och internationellt musikliv

**Artisten Agnetha Fältskog**– **Kommendör av första klassen**
För mycket framstående insatser inom svenskt och internationellt musikliv

**Artisten Anni\-Frid Reuss** – **Kommendör av första klassen**
För mycket framstående insatser inom svenskt och internationellt musikliv

**Artisten Björn Ulvaeus** – **Kommendör av första klassen**
För mycket framstående insatser inom svenskt och internationellt musikliv

**Skådespelare Eva Rydberg** – **Kommendör**
För långt och framgångsrikt engagemang inom scenkonsten

**Socionom Bettan Byvald** – **Riddare av första klassen**
För mångårigt betydande socialt arbete

**Affärsområdeschef Thomas Sjöström** – **Riddare**
För stort personligt mod vid den svenska evakueringen från Kabul

---
