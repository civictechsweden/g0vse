# Jessika Roswall besöker Bosnien och Hercegovina samt Kroatien

I Sarajevo träffar EU\-ministern bland annat utrikesminister Elmedin Konaković, och de två ministrarna håller en gemensam pressträff i samband med mötet. Under besöket kommer Jessika Roswall också träffa civilsamhällesorganisationer och medlemmar av presidentrådet.

– Sverige stödjer Bosnien och Hercegovinas på deras väg mot EU\-medlemskap, politiskt såväl som ekonomiskt. Sverige är en av de största givarna av reformstöd och målet är att stödja landets EU\-närmande, säger EU\-minister Jessika Roswall.

Ministern besöker också Zagreb i Kroatien för att bland annat ta del av erfarenheterna från när Kroatien blev medlem i EU och diskutera vilka prioriteringar nästa kommission ska ha.

För mer information om EU\-ministerns resa kontakta Linn Laurin.
