# Kulturminister Parisa Liljestrand medverkar vid Årets Dagstidning 2024

– Jag och regeringen är väldigt mån om att vi ska ha livskraftiga medier som bevakar både det lokala och regionala i hela landet. Det är syftet med det nya mediestödet – att säkerställa att medborgarna kan ta del av löpande nyhetsbevakning oavsett var man bor, säger kulturminister Parisa Liljestrand.

Samtalet Ministern, pressen och politiken kommer att handla om aktuella mediepolitiska frågor och leds av Göteborgs-Postens chefredaktör Christoffer Ahlqvist. Några av samtalsämnena är mediestödet, Public service och tidskrifter.
