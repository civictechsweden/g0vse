# Ny ambassadör i Guatemala

Pontus Rosenberg är i dag ministerråd och ställföreträdande myndighetschef på ambassaden Bogotá. Han har tidigare arbetat vid olika enheter i Utrikesdepartementet, senast som biträdande chef för Asien-, Oceanien- och Latinamerikaenheten. Han har även varit chargé d'affaires vid, för tiden, sektionskansliet i La Paz och tjänstgjort vid ambassaderna i Guatemala och Bogotá.

Pontus Rosenberg tillträder sin nya befattning till hösten 2024.
