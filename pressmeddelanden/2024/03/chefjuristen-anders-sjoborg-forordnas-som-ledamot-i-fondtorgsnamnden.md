# Chefjuristen Anders Sjöborg förordnas som ledamot i Fondtorgsnämnden

Anders Sjöborg är för närvarande chefsjurist och säkerhetschef på Försvarets materielverk, FMV.

– Vi är glada att Anders Sjöborg har tackat ja till att bli ledamot i Fondtorgsnämnden. Nämnden har ett viktigt uppdrag i att säkerställa ett tryggt och säkert fondtorg och Anders Sjöborgs kompetens inom juridik och upphandling blir värdefullt i det kommande arbetet, säger äldre- och socialförsäkringsminister Anna Tenje.

Fondtorgsnämnden bildades 2022 och ansvarar för att upphandla fonder till premiepensionens fondtorg samt förvalta fondtorget.
