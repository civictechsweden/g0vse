# Regeringen beviljar bidrag för insatser om försoningsprocessen

Syftet med projektet är att förankra, diskutera och sprida kunskap om slutbetänkandet Som om vi aldrig funnits – exkludering och assimilering av tornedalingar, kväner och lantalaiset (SOU2023:68\). Fokus ligger på insatser som bidrar till att öka minoritetens delaktighet och egenmakt.

– De här medlen bidrar till bättre förutsättningar för minoriteten att ha inflytande och vara delaktig i den fortsatta försoningsprocessen. Medlen möjliggör även att Sannings\- och försoningskommissionens arbete kan komma fler till del, vilket är en viktig del av det kunskapshöjande arbetet, säger kulturminister Parisa Liljestrand.
