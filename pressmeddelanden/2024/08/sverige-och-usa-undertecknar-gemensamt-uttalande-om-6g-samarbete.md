# Sverige och USA undertecknar gemensamt uttalande om 6G-samarbete

Forskningen kring utvecklingen av den sjätte generationens mobila nätverk (6G) är ännu i sin linda men förväntas innebära avsevärt ökad hastighet och kapacitet, högre tillförlitlighet, förbättrad databearbetning, sömlös anslutning och minskad fördröjning i framtida mobilkommunikation. Sverige ligger i framkant vad gäller utveckling och tillämpning av trådlös teknik och USA är en central och strategisk partner på området.

– Med detta gemensamma uttalande visar Sverige och USA en tydlig vilja till ökat samarbete mellan likasinnade internationella partners för att se till att 6G\-tekniken blir öppen, säker, betrodd, inkluderande, hållbar och i linje med demokratiska värderingar. Tillsammans driver vi teknikutvecklingen framåt. Jag ser fram emot att stärka det svensk\-amerikanska partnerskapet inom 6G ytterligare, säger kabinettssekreterare Jan Knutsson.

Det bilaterala 6G\-uttalandet med USA kompletterar det uttalande som Sverige tillsammans med USA och åtta andra länder ställde sig bakom tidigare i år om principer för forskning och utveckling av 6G: [Joint statement on principles for development of future 6G policies](https://www.government.se/press-releases/2024/03/joint-statement-on-principles-for-development-of-future-6g-policies/)
