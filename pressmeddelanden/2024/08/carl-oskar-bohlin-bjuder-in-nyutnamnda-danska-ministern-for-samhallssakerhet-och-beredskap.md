# Carl-Oskar Bohlin bjuder in nyutnämnda danska ministern för samhällssäkerhet och beredskap

Danmark har i dag, den 29 augusti, inrättat tre nya ministerposter i Mette Fredriksens ombildade regering, varav en är minister för samhällssäkerhet och beredskap. Befattningen kommer innehas av Torsten Schack Pedersen.

– Jag välkomnar inrättandet av den nya ministerportföljen för samhällssäkerhet och beredskap. Detta utökar vår möjlighet till fördjupat samarbete och erfarenhetsutbyte. En dansk minister för samhällssäkerhet och beredskap stärker också det nordiska samarbetet inom samhällsskydd och beredskap, Hagasamarbetet, säger Sveriges minister för civilt försvar Carl\-Oskar Bohlin.
