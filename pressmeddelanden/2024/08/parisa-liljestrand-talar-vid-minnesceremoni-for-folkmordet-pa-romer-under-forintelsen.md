# Parisa Liljestrand talar vid minnesceremoni för folkmordet på romer under Förintelsen

– Ceremonin är ett tillfälle att hedra alla de uppemot 4 300 romer som mördades i Auschwitz\-Birkenau natten mellan den andra och tredje augusti 1944 av den nazistiska regimen i Tyskland. Vi minns och hedrar också de många andra romer som föll offer för nazismens grymheter och fasansfulla brott. Trots kunskapen om historien, så är antiziganism ett problem i Sverige än idag. Det är inte acceptabelt och vi har alla ett ansvar för att stå upp mot hat och hot som vi ser i vårt samhälle, säger kulturminister Parisa Liljestrand.

Minnesceremonin äger rum vid Raoul Wallenbergs torg och arrangeras av Sveriges Internationella Roma Filmfestival, Sveriges museum om Förintelsen och Stockholms stad.
