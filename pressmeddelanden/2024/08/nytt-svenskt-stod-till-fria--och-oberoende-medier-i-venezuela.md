# Nytt svenskt stöd till fria och oberoende medier i Venezuela

– I ljuset av det omstridda valet gör nu Venezuelas socialistregim allt för att strypa det fria ordet och förhindra oppositionella röster. Med det här akuta stödet vill vi hjälpa oberoende journalister att kunna rapportera om utvecklingen och dokumentera de inskränkningar av mänskliga fri\- och rättigheter som sker i landet, säger bistånds\- och utrikeshandelsminister Johan Forssell.

Tillgång till information är en grundsten i kampen mot auktoritära regimer. Detta är en del i regeringens löpande arbete med att stärka demokrati, pressfrihet och yttrandefrihet globalt och är en av byggstenarna i regeringens satsning på stärkta förutsättningar för fria val. Stödet kommer att kanaliseras via Sida.
