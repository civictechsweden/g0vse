# Pål Jonson och Andreas Carlson besöker Livgardet

Statsråden Jonson och Carlson kommer under besöket på Livgardet att bland annat beröra strategiska transportkorridorer, värdlandsstöd, Livgardets utveckling och tillväxt och behovet av utbildning i Natos planeringsmetoder för ökad motståndskraft och avskräckning.

Försvarsministern och infrastrukturministern kommer också delta i 1\.a Militärpolisbataljonens verksamhet och besöka SiB\-anläggningen (strid i bebyggelse) i Stora Sätra, där det också bedrivs utbildning i trafikledning. Statsråden kommer under eftermiddagen att träffa värnpliktiga ur 12:e motorskyttebataljonen. Möjlighet finns för anmäld media att delta vid denna del av besöket.

Avslutningsvis träffar Pål Jonson och Andreas Carlson 13:e Säkerhetsbataljonen för att lära sig om deras arbete för att förhindra sabotage av känslig transportinfrastruktur.

\[Begränsat antal platser. Anmälan behöver ske till major Ali Al\-Husseiny, [lg\-g3@mil.se](mailto:lg-g3@mil.se) senast måndag 26 augusti kl 09:30\.]
