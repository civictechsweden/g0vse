# Säkerhet och beredskap i fokus när Carl-Oskar Bohlin besöker Helsingborg och Helsingör

Helsingborg är en viktig knutpunkt för svensk livsmedelsförsörjning och har flera närliggande centrallager som försörjer ett stort antal butiker i landet. Carl\-Oskar Bohlin besöker ICA:s centrallager i Helsingborg för att ta del av synpunkter och idéer om återuppbyggnaden av förmågan inom det civila försvaret.

I Helsingborgs hamn träffar statsrådet Bohlin besättningen på ett av svenska sjöräddningssällskapets (SSRS) fartyg som är stationerade i Råå söder om staden. Sjöräddningssällskapet i Helsingborg bedriver sin verksamhet i ett av världens mest trafikerade sund.

Dagen avrundas i Helsingör där Carl\-Oskar Bohlin ska hålla ett anförande om civilt försvar och försörjningsberedskap på den 33:e Parlamentariska Östersjökonferensen (BSPC).
