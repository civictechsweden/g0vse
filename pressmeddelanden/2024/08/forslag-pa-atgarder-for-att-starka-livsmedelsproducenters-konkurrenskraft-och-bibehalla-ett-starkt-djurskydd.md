# Förslag på åtgärder för att stärka livsmedelsproducenters konkurrenskraft och bibehålla ett starkt djurskydd

– Betänkandet kommer att utgöra ett viktigt underlag för regeringens arbete med att stärka konkurrenskraften för svensk livsmedelsproduktion, säger landsbygdsminister Peter Kullgren.

Regeringen beslutade i februari 2023 att tillsätta en utredning för stärkt konkurrenskraft för livsmedelsproducenter och ett starkt djurskydd. Utredningen hade till uppdrag att dels analysera hur de svenska djurskyddskraven påverkar konkurrenskraften i svensk livsmedelproduktion, dels att analysera behov av åtgärder för att bibehålla Sveriges höga djurskyddsnivå och samtidigt stärka konkurrenskraften.

Utredaren har nu redovisat uppdraget och föreslår bland annat förslag som syftar till att förenkla och minska administrativa bördor, underlätta investeringar, utveckla och öka flexibilitet för djurskyddsbestämmelser, se över smittskyddsåtgärder och ersättningar samt minska viltskador och ge ökade ersättningar för rovdjursangrepp och stängsling.

Betänkandet kommer nu att beredas inom Regeringskansliet.
