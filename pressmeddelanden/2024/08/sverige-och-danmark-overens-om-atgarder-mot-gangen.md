# Sverige och Danmark överens om åtgärder mot gängen

Den grova kriminaliteten tränger allt lägre ned i åldrarna. Sedan en tid pågår en utveckling där barn och ungdomar i Sverige rekryteras av danska gäng för att begå grova brott. Den svenska och danska regeringen tar detta på mycket stort allvar och agerar på flera fronter för att vända utvecklingen.

I dag möttes justitieminister Gunnar Strömmer och den danske justitieministern Peter Hummelgaard, tillsammans med rikspolischef Petra Lundh och den danske rikspolischefen Thorkild Fogde, i Köpenhamn. Vid mötet enades ministrarna och rikspolischeferna om ett antal ambitionshöjande åtgärder i syfte att intensifiera det gemensamma arbetet mot den gränsöverskridande organiserade brottsligheten:

* Ett intensifierat informationsutbyte
* Intensifiera insatserna mot missbruk av digitala kanaler som används av organiserad brottslighet, bland annat för att rekrytera barn och unga
* Utveckla samarbetet med tredjeländer där kriminella uppehåller sig
* Utbyta erfarenheter om förebyggande insatser
* Verka för att straffen för personfarliga brott speglar brottets allvar
* Förstärka insatser mot möjliggörare, det vill säga individer som på olika sätt bistår den organiserade brottsligheten.

– Den grova brottsligheten tränger lägre ned i åldrarna, och den senaste tiden har vi sett att även danska gäng rekryterar barn och unga i Sverige för att begå grova våldsbrott. Det är en utveckling som både Sverige och Danmark tar på oerhört stort allvar. Sverige och Danmark har ett bra samarbete, och i dag har jag, justitieminister Peter Hummelgaard och våra länders rikspolischefer enats om en rad åtgärder för att stärka det ytterligare. Genom att bland annat stärka samarbetet med tredje länder för att komma åt ledarskikten och ta ett gemensamt grepp om de digitala kanaler där de kriminella nätverken rekryterar ökar vi trycket i de gemensamma insatserna, säger justitieminister Gunnar Strömmer.

– Den seneste tids episoder i København vidner om en ekstrem voldsparathed og kynisme i bandemiljøet. Det er episoder, der trækker tråde til Sverige. Derfor mødtes jeg i dag med min justitsministerkollega fra Sverige for at drøfte udfordringerne med grænseoverskridende kriminalitet. Vi er enige om, at vi i fællesskab skal sætte hårdere ind. Et af de fælles tiltag er, at vi skal lægge mere pres på de kriminelle bagmænd, der skjuler sig i udlandet. Vi ved, at der er flere bandemedlemmer, der gemmer sig under varmere himmelstrøg og orkestrerer kriminalitet ind i Danmark. De skal stilles til ansvar for deres gerninger. Samtidig glæder jeg mig over, at Sverige med inspiration i de danske bandepakker vil styrke deres indsats mod banderne, säger justitieminister Peter Hummelgaard.
