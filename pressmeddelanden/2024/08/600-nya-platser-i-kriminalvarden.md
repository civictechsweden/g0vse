# 600 nya platser i Kriminalvården

– Regeringen gör omfattande satsningar för att säkerställa att Kriminalvården kan expandera. Dagens beslut om dessa 25-åriga hyresavtal är en viktig del i arbetet med att ge Kriminalvården rätt förutsättningar för sitt viktiga arbete, säger justitieminister Gunnar Strömmer.

Hyresavtalen gäller för anstalterna Skogome, Österåker, Tidaholm, Sörbyn och Mariestad. Anstalterna genomgår nu omfattande kapacitetsutbyggnader för att möta nuvarande behov.

Sammanlagt innebär dagens beslut 600 nya platser. Bland annat får anstalten Österåker cirka 380 nya platser och på anstalten Skogome planeras uppförande av boendehus med cirka 200 platser i dessa hyresavtal.

Regeringen har sedan den tillträdde fattat beslut om hyresavtal som innebär cirka 2 400 platser i Kriminalvården.
