# Regeringen tillsätter utredning för att genomföra nya EU-regler om försäkringsbolagens krishantering

EU-direktivet ger medlemsstaterna möjlighet att i viss mån anpassa reglerna till nationella förhållanden. Utredaren ska därför beakta den svenska försäkringsmarknaden och särskilt ömsesidiga försäkringsföretag där försäkringstagarna själva är delägare.

Utredaren har fått i uppdrag att:

* Föreslå hur det nya EU-direktivet om återhämtning och resolution av försäkringsföretag och ändringarna i Solvens II-direktivet ska införlivas i svensk lagstiftning.
* Utvärdera om sanktionsbestämmelser i försäkringsrörelselagen och lagen om tjänstepensionsföretag är ändamålsenliga.
* Analysera och föreslå ändringar av regler om upplåning med avseende på förlagslån.
* Utredaren ska dessutom föreslå hur Riksgäldskontoret kan utses till resolutionsmyndighet och presentera alternativa lösningar för beslutsordningen inom myndigheten.

Regeringen har utsett departementsrådet Tord Gransbo till utredare. Uppdraget ska redovisas senast den 1 september 2025.
