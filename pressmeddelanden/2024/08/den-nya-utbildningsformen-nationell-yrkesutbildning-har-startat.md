# Den nya utbildningsformen Nationell yrkesutbildning har startat

De nya utbildningarna är på gymnasial nivå och bedrivs som pilotverksamhet med utgångspunkt i yrkeshögskolans modell. Under hösten planeras utbildningar inom områdena bygg och anläggning, el och energi, fordon och transport, industriteknik samt naturbruk.

Måndagen den 19 augusti besökte utbildningsminister Mats Persson en av de nya utbildningarna till installationstekniker i Malmö.

– Arbetsmarknaden skriker efter duktiga installationstekniker och i dag träffade jag engagerade lärare och motiverade studerande som kommer att komma på arbetsmarknaden i slutet av 2025. Detta är utbildningar som leder till jobb. Det är inte bara bra för den som går utbildningen utan stärker Sverige som helhet, säger Mats Persson.
