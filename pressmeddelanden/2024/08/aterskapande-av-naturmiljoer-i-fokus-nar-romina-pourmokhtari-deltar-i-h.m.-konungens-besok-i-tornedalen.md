# Återskapande av naturmiljöer i fokus när Romina Pourmokhtari deltar i H.M. Konungens besök i Tornedalen

Triwa Life, eller the Torne River International Watershed Life, är ett EU-finansierat naturvårdsprojekt där Sverige, tillsammans med Finland, ska återställa naturmiljön i Torneälvens biflöden och våtmarker som påverkats negativt av mänsklig aktivitet.

Projektet kommer att gynna mångfalden av vattenlevande djur och växter i området. Målet med projektet är att miljöåterställa nästan 100 kilometer vattendrag, ta bort 399 vandringshinder för fisk och restaurera 2 500 hektar våtmark.

– Jag ser mycket fram emot att besöka Triwa Life-projektet. Det ligger helt i linje med regeringens satsning på att restaurera våtmarker och vårt arbete med att värna den biologiska mångfalden och de livsviktiga ekosystemtjänster som den ger oss i våra sjöar och vattendrag, säger klimat- och miljöminister Romina Pourmokhtari.
