# Sverige och USA inleder nytt kärnkraftsamarbete

– Sverige och USA ska nu samarbeta om kärnkraft. Det är bra för Sverige. Det är bra för USA, det är bra för jobb och konkurrenskraft. Vi har långvariga och goda relationer och jag ser fram emot att stärka samarbetet och kunskapsutbytet på kärnkraftsområdet, säger energi\- och näringsminister Ebba Busch.

Samförståndsavtalet innebär att Sverige och USA ska utbyta erfarenheter i frågor som rör policy, forskning och innovation kopplat till bland annat leverantörskedjor, finansieringsmodeller, kompetensförsörjning och utveckling av avancerat kärnkraftbränsle.

Både Sverige och USA har lång erfarenhet av kärnkraft och i båda länderna finns planer på utbyggnad av ny kärnkraft. Regeringen har vidtagit flera åtgärder för möjliggöra för att ny kärnkraft med total effekt om minst 2 500 MW ska kunna finnas på plats senast år 2035\.
