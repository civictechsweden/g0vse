# Pressträff om rekommendationer för digital medieanvändning

I juni i år tog socialminister Jakob Forssmed emot Folkhälsomyndighetens kunskapslägesrapport kring barns och ungas digitala medieanvändande. Rapporten bekräftade att en omfattande användning av digitala medier riskerar att påverka barns och ungas hälsa negativt. Nästa steg i myndighetens uppdrag är nu att redovisa rekommendationer för barn och unga i åldrarna 0–18 år.

Det var i maj 2023 som socialminister Jakob Forssmed gav regeringsuppdraget till Folkhälsomyndigheten att sammanställa kunskap om sambanden mellan hälsoeffekter och digital medieanvändning hos barn och unga samt att ta fram vägledning och rekommendationer.
