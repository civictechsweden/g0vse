# Ny rektor vid Blekinge tekniska högskola

– Jag vill önska Henric Johnson lycka till i arbetet som rektor vid Blekinge tekniska högskola. Med sin gedigna erfarenhet inom forskning och innovation är han väl lämpad för uppdraget, säger utbildningsminister Mats Persson.

Henric Johnson är professor i datavetenskap vid Blekinge tekniska högskola, där han även har varit prorektor. Mellan 2018–2021 var Henric Johnson chef för enheten för forskning, innovation och högre utbildning vid Sveriges ambassad i Washington D.C. Han har även varit gästprofessor vid Stanford University.
