# Utredning för att snabba på utbyggnaden av 5G och fiber i Sverige

Utredningen ska föreslå kompletteringar och anpassningar för att möta kraven i EU:s förordning om gigabitinfrastruktur. Förordningen avser fiber och 5G. Regeringen vill, utöver att tillämpa själva EU-förordningen, även ge utredaren i uppdrag att föreslå hur tillträde till samhällsviktig infrastruktur för inplacering av exempelvis basstationer skulle kunna underlättas med bibehållen säkerhet. Syftet är att förenkla fiber- och 5G-utrullningen i Sverige.

– För att öka tillgången till snabbt bredband behövs förenkling och kostnadseffektivisering. Genom att underlätta för en snabbare utbyggnad av fiber och 5G skapar vi mer likvärdiga förutsättningar för jobb, välfärd och företagande i hela landet, säger civilminister Erik Slottner.

Peder Liljeqvist, Kammarrättslagman vid Kammarrätten i Stockholm utses till särskild utredare.

Utredningen ska slutredovisas senast 19 september 2025.
