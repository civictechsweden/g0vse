# Civilminister Erik Slottner besöker Göteborg och Öckerö

Under måndagen träffar civilministern kommunstyrelsens ordförande Jan Utbult och andra representanter för Öckerö kommun. Efter detta väntar ett studiebesök hos Berg Propulsion, ett av världens största företag inom propellrar för marina fartyg.

Därefter följer seminarium och samtal om AI och innovation inom Göteborgsområdet. Ministern besöker också föreningar i Prästängsområdet, bland annat Skärgårdens sportklubb och Öckerö IF.

På tisdagen den 27 augusti besöker civilministern länsstyrelsen i Västra Götalands län och landshövding Sten Tolgfors.

För frågor om besöket eller förfrågningar om intervjuer, vänligen kontakta civilministerns presskontakt.
