# Statsministern tar emot emiren av Qatar

Måndag den 2 september tar statsministern emot emiren och flera qatariska statsråd för en middag i Sagerska huset. Vid middagen deltar kronprinsessan Victoria och talmannen Andreas Norlén, liksom utrikesminister Tobias Billström och bistånds\- och utrikeshandelsminister Johan Forssell.

Tisdag den 3 september tar statsminister Ulf Kristersson emot emiren för bilaterala överläggningar med flera medlemmar av ländernas regeringar i Rosenbad. I fokus för samtalen står handelsrelationer, grön omställning, transport, hälsovård och andra samarbetsområden. Sverige och Qatar planerar att underteckna flera bilaterala överenskommelser inom dessa områden. Under överläggningarna kommer delegationerna även att diskutera globala frågor, inklusive pågående militära konflikter.

Under tisdagen tas emiren också emot av talmannen i riksdagen. Kungen står även värd för en lunch på Kungl. Slottet. Emiren reser sedan vidare till Norge och Finland.
