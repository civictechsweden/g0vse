# Utrikesminister Tobias Billström besöker Nigeria och Ghana med sina nordiska kollegor

– De nordiska länderna delar långvariga, historiska och kulturella band och samarbetar inom en rad områden, inklusive inom utrikes\- och säkerhetspolitik. Nigeria och Ghana är stabila demokratier, viktiga handelspartner, nyckelspelare inom säkerhet i Afrika och står upp för en regelbaserad världsordning. Denna resa utgör ett värdefullt tillfälle att fördjupa samarbetet mellan våra länder, bilateralt såväl som i multilaterala sammanhang, säger utrikesminister Tobias Billström.

På dagordningen står även regional säkerhet, reformering av de multilaterala institutionerna samt klimat och grön omställning. Den 15 augusti reser utrikesministern till Lagos med den svenska delegationen i syfte att diskutera möjligheter för fördjupat samarbete mellan Sverige och Nigeria inom handel, innovation och digitalisering.
