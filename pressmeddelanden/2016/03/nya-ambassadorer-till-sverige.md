# Nya ambassadörer till Sverige

Fyra ambassadörer överlämnade tisdagen den 15 mars 2016 sina kreditivbrev till H.M. Konungen i högtidlig audiens på Stockholms slott. Kreditivbrevet är en fullmakt utfärdad av ambassadörens statschef. I och med att brevet nu är överlämnat till Sveriges statschef kan ambassadören från i dag fullt ut representera sitt land i Sverige.


## H.E. Mr. Bagas Hapsoro, Indonesien

Indonesiens nyutnämnde ambassadör Mr. Bagas Hapsoro är född 1958\. Han har studerat konst och har även en examen i juridik. Han har arbetat vid utrikesförvaltningen sedan 1984 och har bland annat innehaft följande befattningar:

* 2013–2015 Senior rådgivare för ledningsfrågor vid utrikesministeriet i Jakarta samt medlem av ledningsgruppen på ASEAN\-institutet för fred och försoning
* 2010–2013 Biträdande generalsekreterare på ASEAN\-sekretariatet, administrativa avdelningen
* 2007–2010 Indonesiens ambassadör i Libanon
* 2005–2007 Ansvarig för ASEAN\-frågor på Asienenheten vid utrikesministeriet i Jakarta
* 2004–2005 Samordnare hos generaldirektören för ASEAN\-samarbetet vid utrikesministeriet i Jakarta
* 2002–2004 Rådgivare i ekonomiska frågor vid Indonesiens representation i Genève

## H.E. Mr. Abdolrasool Mohajer Hejazi, Iran

Irans nyutnämnde ambassadör Mr. Abdolrasool Mohajer Hejazi är född 1957 och har tjänstgjort i utrikesministeriet sedan 1987\. Han har studerat internationella relationer vid Teheran University samt förvaltning och planering vid Shahid Beheshti University.

De senaste åren har han innehaft följande befattningar:

* 2011–2015 Chef för Asienenheten vid utrikesministeriet i Teheran
* 2008–2011 Ambassadör i Portugal
* 2004–2007 Chef för konsulära enheten vid utrikesministeriet i Teheran
* 2003 Rådgivare till utrikesministern
* 1999–2003 Ambassadör i Ungern
* 1994–1999 Chef för Östeuropaenheten vid utrikesministeriet i Teheran

## H.E. Mr. Christian Schoenenberger, Schweiz

Schweiz nyutnämnde ambassadör Mr. Christian Schoenenberger är född 1957 och har tjänstgjort i utrikesministeriet sedan 1988\. Han har doktorerat i naturvetenskap i Zürich och har även en civilingenjörsutbildning från Lavaluniversitetet i Québec. De senaste åren har han innehaft följande befattningar:

* 2011–2015 Ambassadör i Kiev
* 2008–2011 Chef för gruppen med ansvar för nedrustning och ickespridning på säkerhetspolitiska avdelningen vid utrikesministeriet i Bern
* 2007–2008 Projektledare på personalavdelningen vid utrikesministeriet i Bern
* 2002–2007 Biträdande myndighetschef vid ambassaden i Wien
* 1997–2007 Biträdande chef för den ekonomiska enheten inom den politiska avdelningen vid utrikesministeriet i Bern
* 1994–1997 Förste ambassadsekreterare vid ambassaden i Seoul

## H.E. Ms. Azita Raji, Amerikas förenta stater

Amerikas förenta staters nyutnämnde ambassadör Ms. Azita Raji är född 1961 och har bland annat en omfattande erfarenhet av internationell affärsverksamhet. Hon har även många heders\- och styrelseuppdrag. Ambassadör Raji var under 2012 vice ordförande i finanskommittén för president Obamas återvalskampanj. De senaste åren har hon bland annat haft följande befattningar:

* 2013–2016 Medlem i Vita husets kommission för dess mentorprogram
Rådgivare vid Center for American Progress
Komissionär vid Smithsonian National Portrait Gallery
* 2011–2013 Styrelsemedlem Columbia Business School
