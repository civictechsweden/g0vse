# Ny ambassadör i Finland

Anders Ahnlid är idag chef för Sveriges EU-representation i Bryssel. Han har tidigare varit chef för den svenska OECD- och UNESCO-delegationen i Paris. Han har varit utrikesråd för handelsfrågor och chef för UD:s dåvarande enhet för internationell handelspolitik. Han har vidare tjänstgjort bland annat vid representationen i Genève och vid ambassaden i Washington.

Anders Ahnlid tillträder sin nya befattning i november i år.
