# Ny ambassadör i Jordanien

Regeringen har utsett Erik Ullenhag till ambassadör i Amman.


Erik Ullenhag är idag riksdagsledamot, ledamot i finansutskottet och gruppledare för Liberalernas riksdagsgrupp.

Erik Ullenhag anställdes i UD 2001 och har gått UD:s trainee\-program för diplomater. Hösten 2002 inträdde han som riksdagsledamot och har sedan dess varit tjänstledig från UD. Under några år tjänstgjorde han som partisekreterare för Liberalerna och var mellan åren 2010 och 2014 integrations\- och biträdande arbetsmarknadsminister.

Erik Ullenhag tillträder sin nya befattning i september i år.
