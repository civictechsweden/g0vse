# Ny ambassadör i Saudiarabien

Regeringen har utsett ambassadören Jan Knutsson till ambassadör i Riyadh.

Jan Knutsson tjänstgör idag som UD:s samordnare för migration och flyktingfrågor. Han har tidigare varit ambassadör och chef för representationen i Genève, utrikesråd för internationellt utvecklingssamarbete samt chef för f.d. enheten för global säkerhet i Utrikesdepartementet. Han har vidare tjänstgjort bland annat vid ambassaderna i Moskva, Paris och Washington.

Jan Knutsson tillträder sin nya befattning i september i år.
