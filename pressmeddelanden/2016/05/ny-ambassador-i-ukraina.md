# Ny ambassadör i Ukraina

Regeringen har utsett kanslirådet Martin Hagström till ambassadör i Kiev.

Martin Hagström tjänstgör idag på UD:s enhet för Östeuropa och Centralasien med ställning som ambassadör för Östliga partnerskapet. Han har tidigare tjänstgjort bland annat vid generalkonsulatet i Sankt Petersburg, vid EU-representationen i Bryssel och som gruppchef vid enheten för Östeuropa och Centralasien.

Martin Hagström tillträder sin nya befattning i september i år.
