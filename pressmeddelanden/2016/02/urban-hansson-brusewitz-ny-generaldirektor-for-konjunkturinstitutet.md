# Urban Hansson Brusewitz ny generaldirektör för Konjunkturinstitutet

Regeringen har idag utnämnt budgetchefen på Finansdepartementet Urban Hansson Brusewitz till generaldirektör och chef för Konjunkturinstitutet. Han tillträder sin tjänst den 1 juli 2016\.


Konjunkturinstitutet har bland annat i uppgift att analysera den ekonomiska utvecklingen inom och utom landet samt i anslutning till detta göra prognoser för den svenska ekonomin.

\- Jag är glad att Urban Hansson Brusewitz, har tackat ja till uppdraget som generaldirektör och chef för Konjunkturinstitutet. Urban är en lämplig generaldirektör för Konjunkturinstitutet med sin gedigna akademiska bakgrund med doktorsexamen från Uppsala universitet i nationalekonomi. Han har bred erfarenhet från den offentliga förvaltningen, dels från Finansdepartementet och dessförinnan har han bland annat varit prognoschef på Konjunkturinstitutet säger civilminister Ardalan Shekarabi.
