# Nya ambassadörer från Malaysia, Tjeckien, Kuba och Guinea

Ambassadörerna från Malaysia, Tjeckien, Kuba och Guinea överlämnade fredagen den 5 februari 2016 sina kreditivbrev till H.M. Konungen i högtidlig audiens på Stockholms slott. Kreditivbrevet är en fullmakt utfärdad av ambassadörens statschef. I och med att brevet nu är överlämnat till Sveriges statschef kan ambassadören från i dag fullt ut representera sitt land i Sverige.

## H.E. Ms. Norlin Othman, Malaysia

Malaysias nyutnämnde ambassadör, Ms. Norlin Othman, är född 1958 och har tjänstgjort i utrikesministeriet sedan 1982, bland annat vid Malaysias FN-representation och ambassaden i Ottawa. Under de senaste åren har hon innehaft bland annat följande befattningar:

* 2012 - 2015 Malaysias högkommissarie i Bangladesh
* 2010 - 2012 Generalkonsul vid Malaysias generalkonsulat i Medan, Indonesien
* 2006 - 2010 Ministerråd vid Malaysias representation i Indien
* 2004 - 2006 Biträdande utrikesminister (budgetfrågor) vid utrikesministeriet i Kuala Lumpur

## H.E. Mr. Jirí Sitler, Tjeckien

Tjeckiens nyutnämnde ambassadör, Mr. Jirí Sitler, är född 1964 och har tjänstgjort i utrikesministeriet sedan 1997. Han har bland annat innehaft följande befattningar:

* 2015 Särskilt sändebud för Förintelsefrågor samt bekämpning av antisemitism vid utrikesministeriet i Prag
* 2010 - 2015 Tjeckiens ambassadör i Rumänien
* 2008 - 2010 Chef för Asienenheten vid utrikesministeriet i Prag
* 2007 Särskilt sändebud för Myanmar/Burma vid utrikesministeriet i Prag
* 2006 Protokollchef vid utrikesministeriet i Prag
* 2001-2006 Tjeckiens ambassadör i Thailand med sidoackreditering till Kambodja, Laos och Myanmar/Burma

## H.E. Ms. Rosario Navas Morata, Kuba

Kubas nyutnämnde ambassadör, Ms. Rosario Cristina Navas Morata, är född 1948 och har tjänstgjort i utrikesministeriet sedan 1973. Under de senaste åren har hon innehaft bland annat följande befattningar:

* 2012 - 2015 Chef för gruppen för särskilda politiska affärer på protokollet vid utrikeministeriet i Havanna
* 2006 - 2011 Kubas ambassadör i Polen
* 2000 - 2006 Chef för Kubas nationella kommission för UNESCO

## H.E. Ms. Fatoumata Balde, Guinea

Guineas nyutnämnde ambassadör, Ms. Fatoumata Balde, med säte i Berlin, är född 1962. De senaste åren har hon innehaft följande befattningar:

* 2015 Ambassadör i Tyskland med sidoackreditering till Österrike, Polen, Heliga Stolen, Norge, Danmark, Bosnien-Hercegovina, Kroatien, Slovenien, Makedonien och Lichtenstein
* 2010 - 2015 Presidentens rådgivare i utvecklingsfrågor
