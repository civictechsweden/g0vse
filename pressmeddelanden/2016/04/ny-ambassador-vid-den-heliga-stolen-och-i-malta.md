# Ny ambassadör vid den Heliga stolen och i Malta

Regeringen har utsett utrikesrådet Cecilia Björner till ambassadör vid den Heliga stolen och i Valletta med stationering i Stockholm.

Cecilia Björner tjänstgör idag som utrikesråd för internationellt utvecklingssamarbete. Hon har tidigare bland annat varit ambassadör för anti-terrorism, ambassadör i Budapest, biträdande chef på enheten för Östeuropa och Centralasien, chef för biståndsministerns kansli och minister vid representationen i Genève. Hon har också arbetat för FN vid tre tillfällen (UNDP, OCHA och UNHCR) samt varit anställd vid Sida och EKN.

Cecilia Björner tillträder sin nya befattning i september i år.
