# Ny generalkonsul i Mumbai

Regeringen har utsett Ulrika Sundberg till generalkonsul i Mumbai.


Ulrika Sundberg är idag Stockholmsbaserad ambassadör för Irland. Hon har haft motsvarande uppdrag för Belgien och varit ambassadör i Islamabad. Tidigare har hon tjänstgjort bland annat vid ambassaderna i Lima och Addis Abeba/Khartoum, vid generalkonsulatet i New York och representationen i Genève samt som rådgivare till Europarådets kommissarie för mänskliga rättigheter i Strasbourg.

Ulrika Sundberg tillträder sin nya befattning den 1 september 2016\.
