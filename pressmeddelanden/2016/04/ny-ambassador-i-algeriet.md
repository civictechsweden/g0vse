# Ny ambassadör i Algeriet

Regeringen har utsett Marie-Claire Swärd Capra till ambassadör i Alger.

Marie-Claire Swärd Capra är idag ministerråd vid delegationen i Paris. Hon har tidigare tjänstgjort bland annat vid ambassaderna i Seoul och Köpenhamn, vid representationen i Genève med uppdrag som Sveriges ständiga representant i Världshandelsorganisationen samt vid EU-kommissionen i Bryssel.

Marie-Claire Swärd Capra tillträder sin nya befattning den 1 september 2016.
