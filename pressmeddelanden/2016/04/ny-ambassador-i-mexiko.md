# Ny ambassadör i Mexiko

Regeringen har utsett departementsrådet Annika Thunborg till ambassadör i Mexiko.


Annika Thunborg tjänstgör idag som biträdande chef på UD:s enhet för nedrustning och icke\-spridning. Hon har tidigare tjänstgjort för UD bland annat vid representationen i Genève och som samordnare i Ministerkansliet och för utrikesrådet för politiska frågor, för FN som talesperson och press\- och informationschef vid internationella provstoppsavtalsorganisationen (CTBTO) i Wien, som forskare och lärare vid Lunds universitet och Columbia University i New York, samt vid Sveriges Television.

Annika Thunborg tillträder sin nya befattning i september i år.
