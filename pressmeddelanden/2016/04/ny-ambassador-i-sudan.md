# Ny ambassadör i Sudan

Regeringen har utsett departementsrådet Hans Henric Lundqvist till ambassadör i Khartoum.

Hans Henric Lundqvist tjänstgör idag som biträdande chef för UD:s enhet för internationellt utvecklingssamarbete. Han har tidigare för UD tjänstgjort bland annat vid ambassaden i Kabul, som chef för dåvarande sektionskansliet i Chisinau samt vid UD:s ministerkansli. Han har även tjänstgjort på Sida.

Hans Henric Lundqvist tillträder sin nya befattning i september i år.
