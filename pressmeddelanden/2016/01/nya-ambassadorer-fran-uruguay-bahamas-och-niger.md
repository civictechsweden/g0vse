# Nya ambassadörer från Uruguay, Bahamas och Niger

Ambassadörerna från Uruguay, Bahamas och Niger överlämnade onsdagen den 13 januari 2016 sina kreditivbrev till H.M. Konungen i högtidlig audiens på Stockholms slott. Kreditivbrevet är en fullmakt utfärdad av ambassadörens statschef. I och med att brevet nu är överlämnat till Sveriges statschef kan ambassadören från i dag fullt ut representera sitt land i Sverige.


## H.E. Mr. Santiago Wins, Uruguay

Uruguays nyutnämnde ambassadör Mr. Santiago Wins har tjänstgjort i utrikesministeriet sedan 1997, främst med multilaterala frågor såsom fred och säkerhet, nedrustning och miljö. Under de senaste åren har han innehaft bland annat följande befattningar:

2015 Chef för ministerkansliet vid utrikesministeriet i Montevideo

2014 Kanslichef hos kabinettssekreteraren vid utrikesministeriet i Montevideo

2013 Biträdande nationell koordinator för frågor rörande UNASUR (Union of South American Nations) vid utrikeministeriet i Montevideo

## H.E. Mr. Eldred Edison Bethel, Bahamas

Bahamas nyutnämnde ambassadör Mr. Eldred Edison Bethel, med säte i London, är född 1940 och har en gedigen bakgrund inom mediasektorn. Han har under de senaste åren innehaft bland annat följande befattningar:

2014–2015 Bahamas ambassadör i Storbritannien

2011–2014 Nyhetsuppläsare och producent vid New Providence radiostation, Bahamas

2002–2007 Bahamas generalkonsul i New York

## H.E. Mr. Amadou Tcheko, Niger

Nigers nyutnämnde ambassadör Mr. Amadou Tcheko, med säte i Köpenhamn, är född 1959 och har tjänstgjort i utrikesministeriet sedan 1985\. Han har studerat juridik och internationella relationer i Lomé, Paris och Genève. Ambassadör Tcheko har också vistats i Genève vid HEI (Institute of International Studies) och tjänstgjort i Paris vid Nigers UNESCO\-delegation. De senaste åren har han innehaft följande befattningar:

2014 Ambassadör i Danmark

2011–2014 Chef för rättsliga\- och konsulära enheten vid utrikesministeriet i Niamey

2009–2011 Chef för enheten för stöd till civila samhället vid motsvarande inrikesministeriet/landsbygdsministeriet i Niamey

2008–2009 Analytiker vid utrikesministerns kansli vid utrikesministeriet i Niamey
