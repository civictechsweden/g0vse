# Ny ambassadör i Iran

Regeringen har utsett departementsrådet Helena Sångeland till ambassadör i Teheran.

Helena Sångeland är idag chef för UD:s Asien- och Oceanienenhet. Hon har tidigare varit ambassadör i Kuala Lumpur och vidare tjänstgjort bland annat vid ambassaderna i Hanoi, Helsingfors och Rom. Under det första svenska EU-ordförandeskapet tjänstgjorde hon som gruppchef i 2001-sekretariatet.

Helena Sångeland tillträder sin nya befattning i september i år.
