# Nya ambassadörer till Sverige

## H.E. Mr. Jaime Ortega, Panama

Panamas nyutnämnde ambassadör Mr. Jaime Ortega har ett förflutet inom bankvärlden och har inte tidigare tjänstgjort inom utrikesförvaltningen. Han är utbildad ekonom.

De senaste åren har han innehaft följande befattningar:

* 2013 – 2015 Senior Vice President, chef för internationella enheten vid Apollo Bank i Miami
* 2005 – 2012 Chef och ansvarig mäklare vid Biscayne Mortgage \& Lending Corporation i Miami
* 1998 – 2005 Senior lånerådgivare vid Espirito Santo Bank i Miami

## H.E. Mr. Toumani Diallo, Mali

Malis nyutnämnde ambassadör Mr. Toumani Diallo, med säte i Berlin, är född 1947 och har studerat fysik, biologi, genetik och agronomi vid universiteten i Abidjan och Toulouse. Efter studierna arbetade han som lärare i ekonomi i Frankrike, därefter som chef för en ananasplantage i Elfenbenskusten och senare som mangoexportör i Mali. Under flera år arbetade han som tidningsredaktör och senare inom statsförvaltningen.

De senaste åren har han innehaft följande befattningar:

* 2015 – 2016 Ambassadör i Tyskland med sidoackreditering till Danmark, Finland, Norge, Estland, Lettland och Litauen
* 2014 – 2015 Kabinettschef hos Malis president
* 2013 – 2014 Expeditionschef vid Malis presidents kansli
* 2011 – 2013 Ambassadör i Marocko

## H.E. Mr. Mahamat Senoussi, Tchad

Tchads nyutnämnde ambassadör Mr. Mahamat Senoussi, med säte i Berlin, är född 1952\. Han har en teknisk utbildning i botten och har vidareutbildat sig inom personal och administration.

De senaste åren har han innehaft följande befattningar:

* 2011 – 2015 Särskild rådgivare i presidentkansliet
* 2008 – 2009 Generaldirektör för Tchads vatten\- och elbolag
* 2001 – 2008 Rådgivare för gruv\- och energifrågor i presidentkansliet
* 1979 – 2001 Olika chefspositioner inom Tchads vatten\- och elbolag

## H.E. Ms. Pema Choden, Bhutan

Bhutans nyutnämnde ambassadör Ms. Pema Choden, med sidoackreditering från Bryssel, är född 1965 och har tjänstgjort i utrikesministeriet sedan 1989\. Hon har en fil. kand. och har därefter studerat franska och internationella relationer, bland annat vid ENA i Frankrike.

Under de senaste åren har hon innehaft bland annat följande befattningar:

* 2014 – 2016 Ambassadör i Bangladesh med ackreditering till Sri Lanka, Maldiverna, Pakistan och Sydkorea
* 2011 – 2014 Chef för Europa\-, Amerika\- och Afrikanheten vid utrikesministeriet i Thimphu
* 2007 – 2011 Chef på Bhutans radio\- och tv\-bolag
* 2005 – 2007 Chef för policy\- och planeringsenheten vid utrikesministeriet i Thimphu
