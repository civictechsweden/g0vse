# Frida Johansson Metso och Robert Damberg invalda till Systembolagets styrelse

Ledamöterna var föreslagna av Regeringen som aktieägare i Systembolaget.

\- Jag ser att både Frida Johansson Metso och Robert Damberg med sina respektive erfarenheter och kunskaper kommer komplettera Systembolaget på ett bra sätt, säger folkhälso\-, sjukvårds\- och idrottsminister Gabriel Wikström.

Frida Johansson Metso är legitimerad psykolog och biträdande verksamhetschef vid Röda Korsets center för torterade flyktingar och har en bakgrund från bl. a. Folkpartiet Liberalernas partistyrelse.

Robert Damberg har en bakgrund som landstingsråd i Uppsala län och har flera års erfarenhet från ungdomsrörelsen bakom sig, bland annat genom Ungdomens Nykterhetsförbund och LSU – Sveriges Ungdomsorganisationer.
