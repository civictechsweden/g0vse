# Svensk läkare ny medlem i den internationella humanitära undersökningskommissionen

På torsdagen den 8 december, valdes den svenska läkaren Åsa Molde som ny medlem i International Humanitarian Fact Finding Commission i Bern, Schweiz. Kommissionens främsta syfte är att undersöka svåra överträdelser av internationell humanitär rätt. Bland de nuvarande medlemmarna finns läkare, militärexperter, diplomater och jurister. Kommissionen kan aktiveras i internationella väpnade konflikter men också göra undersökningar i icke\-internationella väpnade konflikter.

Inför valet presenterade UD Sveriges kandidat Åsa Molde. Åsa Molde är en medicinsk expert med lång erfarenhet av krigskirurgi och humanitärt arbete. Hon har tidigare arbetat som medicinsk samordnare för Rödakorskommittén i Geneve och har även varit ansvarig för Stödstyrkan, Sveriges katastrofstyrka för att stödja svenskar i nöd utomlands.

\- Med sin gedigna erfarenhet av humanitärt arbete och relevanta kompetens kommer Molde att vara ett viktigt tillskott för kommissionen, säger UD:s rättschef Elinor Hammarskjöld.

Sverige var det första land som erkände kommissionens kompetens år 1979\. Tidigare har Carl\-Ivar Skarstedt och Ove Bring varit medlemmar. I dag när de nuvarande 76 länder som har erkänt kommissionens kompetens sammanträdde i Bern, valdes Åsa Molde in som en av femton nya medlemmar för nästkommande femårsperiod.
