# Nya ambassadörer till Sverige

## H.E. the Most Reverend Monsignor James Patrick Green, Heliga Stolen

Heliga Stolens nyutnämnde nuntie i Sverige James Patrick Green är född 1950 i Philadelphia och talar franska, spanska, italienska och nederländska. Han inträdde i Heliga Stolens utrikesförvaltning 1987 och har därefter tjänstgjort vid Vatikanens representation i Papua Nya Guinea, Nederländerna, Spanien och Taiwan. Efter en period i Vatikanens sekretariat utnämndes han till apostolisk ärkebiskop och därefter nuntie i Lesotho, Swaziland, Sydafrika och Namibia.

Sedan 2011 har ärkebiskop Green tjänstgjort som nuntie i Peru.

## H.E. Mr. David Cvach, Frankrike

Frankrikes nyutnämnde ambassadör David Cvach är född 1973 och har examina från Sciences Po och ENA i Paris. Han talar tyska, arabiska, persiska, ryska och tjeckiska. Han har haft flera viktiga funktioner i den franska statsförvaltningen och under de senaste åren innehaft bl.a. följande befattningar:

* 2015 \-          Rådgivare till presidenten i frågor rörande Nordafrika och Mellanöstern
* 2013 \- 2015 Biträdande chef i regeringskansliet
* 2009 \- 2013 Ambassadråd i Washington DC
* 2006 – 2009 Ambassadråd i Teheran

## H.E. Mr. Sotos A. Liassides, Cypern

Cyperns nyutnämnde ambassadör Sotos A. Liassides är född 1956 och har studerat juridik vid universitet i London. Han har haft viktiga funktioner i utrikesministeriet och under de senaste åren innehaft bl.a. följande befattningar:

* 2016 \-          Chef för enheten för Mellanöstern och Nordafrika i utrikesministeriet
* 2015 \- 2016 Chef för enheten för inre styrning i utrikesministeriet
* 2011 \- 2015 Ambassadör i Kairo
* 2007 – 2011 Ambassadör i Dublin
* 2004 – 2006 Departementsråd på politiska enheten, multilaterala frågor, i utrikesministeriet
* 2001 – 2003 Högkommissarie i Canberra och sidoackrediterad till Nya Zeeland, Fiji, Salomonöarna, Papua Nya Guinea, Indonesien och Korea
* 1998 – 2001 Ambassadråd och andreman i Berlin.

## H.E. Mr. Marģers Krams, Lettland

Lettlands nyutnämnde ambassadör Marģers Krams är född 1965 och har en ingenjörsexamen från Lantbruksuniversitetet i Jelgava. 2014 förlänades han kommendörsgrad av Kungliga Nordstjärneorden. Ambassadör Krams talar engelska, franska och ryska och har under de senaste åren innehaft bl.a. följande befattningar:

* 2015 \-          Chef för avdelningen för bilaterala relationer och ambassadör för Östra partnerskapet
* 2012 \- 2015 Utrikespolitisk rådgivare till president Andris Bērziņš
* 2011 \- 2012 Ambassadör vid EU\-direktoratet vid utrikesministeriet
* 2007 – 2011 Ambassadör i Ottawa
* 2002 – 2007 Ambassadråd och permanent representant vid Lettlands ständiga representation till WTO
* 2001 – 2002 Biträdande statssekreterare vid jordbruksdepartementet
