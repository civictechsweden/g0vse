# Ny ambassadör i USA

Regeringen har utsett utrikesrådet Karin Olofsdotter till ambassadör i Washington.
Karin Olofsdotter är idag utrikesråd för handelsfrågor. Hon har tidigare varit chef för UD:s enhet för främjande och hållbart företagande, ambassadör i Budapest och enhetschef för UD:s ministerkansli. Hon har även tjänstgjort bl.a. vid ambassaderna i Washington och Moskva, vid NATO-delegationen samt vid EU-representationen i Bryssel.
Karin Olofsdotter tillträder sin nya befattning den 1 september i år.
