# Nytt utrikesråd för handelsfrågor i Utrikesdepartementet

Regeringen har utsett departementsrådet Teppo Tauriainen till utrikesråd för handelsfrågor.

Teppo Tauriainen är i dag chef för UD:s Amerikaenhet. Han har tidigare varit ambassadör i Ottawa, chef för enheten för internationell handel och ambassadör i Singapore. Han har även tjänstgjort bland annat vid ambassaderna i Santiago de Chile och Helsingfors.

Teppo Tauriainen tillträder sin nya befattning den 1 september i år.
