# Ny ambassadör i Guatemala

Anders Kompass är idag ämnesråd på UD:s Amerikaenhet. Han har bland annat arbetat inom FN med utvecklingsfrågor och mänskliga rättigheter i Centralamerika, Mexiko och Colombia. Mellan 2009 och 2016 var Anders Kompass avdelningsdirektör för fältverksamheten på FN:s kontor för mänskliga rättigheter (OHCHR) i Genève. Under 1980\-talet arbetade han med Sveriges stöd till fredsansträngningarna i Centralamerika på ambassaden i Mexiko samt på UD.

Anders Kompass tillträder sin nya befattning senare i höst.
