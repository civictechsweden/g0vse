# Reviderad strategi för Sveriges reformsamarbete med Östeuropa, Västra Balkan och Turkiet 2014-2020

Makedonien har sedan våren 2017 en ny reforminriktad regering som vill gå raskt framåt med sikte på medlemskap i EU. Med justeringen vill Sverige visa sitt stöd till den makedonska regeringens tydliga engagemang och ägarskap över sin egen utveckling mot ett EU-medlemskap.

Det svenska reformsamarbetet med Östeuropa, Västra Balkan och Turkiet syftar till att stödja ländernas närmande till EU och därigenom bidra till ekonomisk, demokratisk och miljömässigt hållbar utveckling i regionen. Det civila samhället spelar en särskilt viktig roll i denna process.
