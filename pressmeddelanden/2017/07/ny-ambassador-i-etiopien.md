# Ny ambassadör i Etiopien

Torbjörn Pettersson kommer närmast från tjänstgöring som chef för Sidas Afrikaavdelning. Han har tidigare varit ambassadör i Kabul, generalsekreterare för Svenska Afghanistankommittén och tjänstgjort bland annat vid ambassaden i Dar es Salaam, som partisekreterare i Folkpartiet och som politiskt sakkunnig i Statsrådsberedningen.

Torbjörn Pettersson tillträder sin nya befattning den 1 september i år.
