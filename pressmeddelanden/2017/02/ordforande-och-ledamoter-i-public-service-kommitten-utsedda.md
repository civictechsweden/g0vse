# Ordförande och ledamöter i public service-kommittén utsedda

Följande personer ingår i kommittén Radio och tv i allmänhetens tjänst:

* Styrelseordföranden Sture Nordh, ordförande
* Riksdagsledamoten Angelica Bengtsson, ledamot
* Riksdagsledamoten Rossana Dinamarca, ledamot
* Riksdagsledamoten Jan Ericson, ledamot
* Riksdagsledamoten Erik Ezelius, ledamot
* Riksdagsledamoten Ida Karkiainen, ledamot
* Ordförande kultur- och fritidsnämnden Gävle kommun Martina Kyngäs, ledamot
* Riksdagsledamoten Olof Lavesson, ledamot
* Riksdagsledamoten Per Lodenius, ledamot
* Riksdagsledamoten Niclas Malmberg, ledamot
* F.d. riksdagsledamoten Olle Wästberg, ledamot

Förordnandena gäller från och med den 13 februari 2017 till dess att arbetsuppgifterna i kommittén är slutförda.

**Bakgrund**

Regeringen beslutade den 20 december om att tillsätta en parlamentarisk kommitté som bland annat ska utreda ett nytt system för finansiering av radio och tv i allmänhetens tjänst. Kommitténs huvudsakliga uppdrag är att föreslå ett långsiktigt hållbart och solidariskt finansieringssystem som ger programföretagen förutsättningar att utveckla en oberoende verksamhet av hög kvalitet och relevans i det moderna medielandskapet.

Uppdraget ligger i linje med riksdagens tillkännagivande från den 8 april 2015 och ska redovisas senast den 30 september 2017.
