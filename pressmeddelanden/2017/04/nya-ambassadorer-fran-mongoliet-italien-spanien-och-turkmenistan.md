# Nya ambassadörer från Mongoliet, Italien, Spanien och Turkmenistan

## H.E. Mendsaikhan Enkhsaikhan, Mongoliet

Mongoliets nyutnämnde ambassadör är född 1955, har doktorsexamen i ekonomi från Russian Academy of Sciences i Moskva. Ambassadör Enkhsaikhan har haft en rad höga befattningar inom den mongoliska statsförvaltningen. De senaste åren har han bl.a. innehaft följande befattningar:

* 2015 - 2016 Minister i den mongoliska regeringen (ansvarig för s.k. megaprojekt)
* 2013 - 2014 Projektansvarig vid energidepartementet för ett stort kraftverksbygge
* 2007 – 2013 Ordförande för Mongolian National Democratic Party
* 2006 – 2007 Vice premiärminister
* 2004 – 2008 Parlamentsledamot
* 1996 – 1998 Premiärminister

## H.E. Mario Cospito, Italien

Italiens nyutnämnde ambassadör är född 1959 och har tjänstgjort i utrikesministeriet sedan 1985. Han har studerat statsvetenskap vid universitet i Pisa. Han har varit stationerad i Köpenhamn och Ottawa. Under de senaste åren har han innehaft bl.a. följande befattningar:

* 2016 – Energikoordinator vid avdelningen för globala frågor vid utrikesministeriet
* 2013 – 2016 Diplomatisk rådgivare till ministern för ekonomisk utveckling samt chef för internationella relationer
* 2008 – 2013 Ambassadör i Bukarest
* 2008 Rådgivare för internationella frågor (särskilt utrikeshandel) till ministern för ekonomisk utveckling
* 2006 – 2008 Diplomatisk rådgivare till ministern för utrikeshandel

## H.E. Gabriel Busquets Aparicio, Spanien

Spaniens nyutnämnde ambassadör är född 1950 och har examen i juridik. Han har tjänstgjort i utrikesministeriet sedan 1977 och har under de senaste åren innehaft bl.a. följande befattningar:

* 2014 – Ambassadör för frågor rörande Medelhavsområdet
* 2013 – 2014 Särskild rådgivare vid generaldirektoratet för Maghreb, Afrika, Medelhavet och Mellanöstern
* 2008 – 2013 Ambassadör i Alger
* 2004 – 2008 Ambassadör i Berlin
* 2000 – 2004 Departementsråd och chef för frågor rörande Maghreb, Afrika, Medelhavet och Mellanöstern vid utrikesministeriet
* 1997 – 2000 Ambassadör i Tehran

## H.E. Yazmyrat Nurniyazovich Seryayev, Turkmenistan

Turkmenistans nyutnämnde ambassadör till Sverige med sidoackreditering från London är född 1967 och började vid utrikesministeriet 1994. Han har studerat statsvetenskap vid Statsuniversitetet i Rostov i Ryssland och även genomgått diplomatutbildning vid ryska utrikesministeriet.

Under de senaste åren har han innehaft bl. a. följande befattningar:

* 2003 – 2016 Ambassadör i London med sidoackreditering till Finland och Norge samt Turkmenistans företrädare i International Maritime Organisation
* 2002 – 2003 Chef för Europaenheten vid utrikesministeriet i Turkmenistan
* 2000 – 2002 Andre ambassadsekreterare vid
* Turkmenistans ambassad i Moskva
* 1999 - 2000 Förste ambassadsekreterare vid Turkmenistans ambassad i Astana
