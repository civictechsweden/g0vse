# Statsbesök till Indonesien

Kung Carl XVI Gustaf och drottning Silvia avlägger statsbesök i Indonesien den 22–24 maj 2017 på inbjudan av president Joko Widodo. Regeringen kommer att vara representerad.


Statsbesöket är ett tillfälle att långsiktigt stärka de politiska, ekonomiska och kulturella relationerna mellan Sverige och Indonesien. Handel, hållbarhet, forskning och innovation är huvudteman för besöket.

Med 260 miljoner invånare är Indonesien världens fjärde folkrikaste land och världens tredje största demokrati. Det är en högt prioriterad exportmarknad med stor potential och en svensk näringslivsdelegation medföljer i samband med statsbesöket.

Mer information om program och deltagare kommer att publiceras närmare besöket.

## Till redaktionen

Svenska medierepresentanter behöver särskild ackreditering via UD för att kunna bevaka statsbesöket. Sista dag för ansökan om ackreditering är fredagen den 12 maj 2017\.

[Ansökan om ackreditering till statsbesöket i Indonesien](http://ackreditering.ud.se/registration/statsesok-till-indonesien-22-24-maj-2017/ "Ansökan om ackreditering till statsbesök i Indonesien")
