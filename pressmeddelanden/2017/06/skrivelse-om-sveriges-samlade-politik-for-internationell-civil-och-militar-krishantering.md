# Skrivelse om Sveriges samlade politik för internationell civil och militär krishantering

Den beskriver de viktigaste samarbeten och organisationer som Sverige deltar i eller samverkar med i krishanteringsinsatser – från nordiskt samarbete till samarbete inom ramen för FN, EU, Organisationen för säkerhet och samarbete i Europa (OSSE), Nato, Afrikanska unionen (AU) och regionalt samt subregionalt samarbete.

En särskild beskrivning av utvecklingen inom några viktiga frågor såsom kvinnor, fred och säkerhet samt kopplingen mellan säkerhet och utveckling görs i egna avsnitt.

Avslutningsvis innehåller skrivelsen en redogörelse för regeringens slutsatser för verksamhetsområdet och vilka mål regeringen avser verka för.
