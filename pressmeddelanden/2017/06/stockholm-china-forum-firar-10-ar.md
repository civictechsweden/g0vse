# Stockholm China Forum firar 10 år

Relationerna mellan USA, Europa och Kina under den nya amerikanska administrationen är ett givet tema. Handelspolitiska frågor liksom klimatfrågan står också högt upp på dagordningen. Säkerhetspolitiskt är utvecklingen på Koreahalvön den viktigaste frågan.

Några av deltagarna är professor Minxin Pei, Kinas ambassadör i Stockholm Chen Yuming och Audrey Winter, Deputy Assistant U.S. Trade Representative i den amerikanska administrationen. Svenska deltagare är bland andra kabinettssekreterare Annika Söder, statssekreterare Niklas Johansson, FN:s tidigare vice generalsekreterare Jan Eliasson, ordförande för SIPRI, och förre utrikesministern Carl Bildt.

Konferensen genomförs i samarbete mellan huvudarrangören, den amerikanska stiftelsen The German Marshall Fund of the US (GMF), och Utrikesdepartementet.

Stockholm China Forum tillkom i dialog mellan GMF (huvudarrangör), Utrikesdepartementet, Riksbankens Jubileumsfond och forskningsstiftelsen STINT i syfte att fördjupa den transatlantiska dialogen med Kina. Tre av de senaste årens möten har ägt rum i Kina och ett i Washington, övriga i Stockholm.

Kontakt:
Ambassadör Börje Ljunggren, Utrikesdepartementets koordinator
Tel. 073\-832 0521
Kansliråd Magnus Stuxberg, UD:s Asienenhet
Tel. 070\-508 3389
