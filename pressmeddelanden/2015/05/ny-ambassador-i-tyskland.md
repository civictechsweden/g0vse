# Ny ambassadör i Tyskland

Regeringen har idag utsett Lars Danielsson till ambassadör i Berlin.


Lars Danielsson är för närvarande ambassadör i Seoul och har tidigare varit  generalkonsul i Hongkong och Macau. Lars Danielsson har tjänstgjort  i Statsrådsberedningen som statsministerns statssekreterare, som statssekreterare för internationella frågor samt som chef för Utrikes\- och EU\-enheten. Tjänstgöringen i utrikesförvaltningen innefattar bl.a. stationeringar i Peking, Genève och FN\-representationen i New York.

Lars Danielsson tillträder sin nya befattning hösten 2015\.
