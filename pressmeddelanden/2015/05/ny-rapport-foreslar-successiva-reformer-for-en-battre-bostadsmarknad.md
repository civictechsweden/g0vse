# Ny rapport föreslår successiva reformer för en bättre bostadsmarknad

Långtidsutredningen presenterar i dag en ny underlagsrapport, Bostadsmarknaden och den ekonomiska utvecklingen, skriven av docent Per-Anders Bergendahl, fil. dr Monika Hjeds Löfmark och professor Hans Lind.

I rapporten konstateras att den svenska bostadsmarknaden kännetecknas av inlåsningar och låg rörlighet vilket kan hämma den ekonomiska utvecklingen. Omedelbara bostadspolitiska krafttag riskerar dock att slå mot tillväxten, i stället bör många små steg tas. I rapporten föreslås flera konkreta åtgärder för att förbättra bostadsmarknadens funktion, bland annat:

* Sätt större press på kommunerna så att mer mark planläggs och lätta på restriktioner t.ex. rörande buller och strandskydd.
* Reformera hyresmarknaden stegvis genom att bl.a. införa en ny hyressättningsmodell i nyproduktionen och för lediga lägenheter i relativt nybyggda hus.
* Sänk reavinst- och stämpelskatt och finansiera sänkningarna med en liten höjning av fastighetsskatten.
* Stärk den finansiella stabiliteten genom små successiva förändringar, t.ex. ett stegvis införande av amorteringskrav och ränteavdrag.

För frågor om rapporten, kontakta Monika Hjeds Löfmark,  tel. 0703-32 22 18.

För ytterligare information om Långtidsutredningens arbete, kontakta departementsråd Peter Frykblom, tel. 08-405 24 29, eller besök utredningens hemsida www.regeringen.se/lu
