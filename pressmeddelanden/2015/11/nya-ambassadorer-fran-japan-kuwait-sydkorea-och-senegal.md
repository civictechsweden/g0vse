# Nya ambassadörer från Japan, Kuwait, Sydkorea och Senegal

Ambassadörerna från Japan, Kuwait, Sydkorea och Senegal överlämnade tisdagen den 24 november 2015 sina kreditivbrev till H.M. Konungen i högtidlig audiens på Stockholms slott. Kreditivbrevet är en fullmakt utfärdad av ambassadörens statschef. I och med att brevet nu är överlämnat till Sveriges statschef kan ambassadören från i dag fullt ut representera sitt land i Sverige.

## H.E. Mr. Jun Yamazaki, Japan

Japans nyutnämnde ambassadör Mr. Jun Yamazaki är född 1956 och har tjänstgjort i utrikesministeriet sedan 1980. Han har de senaste åren innehaft bland annat följande befattningar:

* 2014–2015: Protokollchef vid utrikesministeriet i Tokyo
* 2011–2014: Japans FN-ambassadör i New York
* 2008–2011: Arbetade vid FN i New York

## H.E. Mr.Nabeel Rashid Aldakheel, Kuwait

Kuwaits nyutnämnde ambassadör Mr. Nabeel Al Dakheelär född 1965 och har tjänstgjort i utrikesministeriet sedan 1989. Under de senaste åren har han innehaft bland annat följande befattningar:

* 2011–2015: Kuwaits ambassadör till Laos
* 2006–2011: Andreman vid Kuwaits ambassad i Washington

## H.E. Mr. Nam Gwan-pyo, Sydkorea

Sydkoreas nyutnämnde ambassadör Mr. Nam Gwan-pyo är född 1957 och har tjänstgjort i utrikesministeriet sedan 1981. Under de senaste åren har han innehaft bland annat följande befattningar:

* 2014–2015: Internationell rådgivare till Seouls borgmästare
* 2011–2014: Ambassadör i Ungern
* 2010–2011: Professor vid Hankuk University of Foreign Studies i Seoul

## H.E. Ms. Maymouna Diop Sy, Senegal

Senegals nyutnämnde ambassadör Ms. Maymouna Diop Sy är sidoackrediterad från Haag. Hon är engagerad i International Chamber of Commerce och har en längre bakgrund inom detta område. Ambassadör Diop Sy började i utrikesministeriet 1983 och har under de senaste åren innehaft följande befattningar:

* 2013: Ambassadör i Nederländerna
* 2010–2013: Ambassadör i Portugal
* 2009–2010: Ambassadör, teknisk rådgivare vid ministerkansliet på utrikesministeriet
* 2006–2009: Ambassadör i Sydafrika
