# Nya ambassadörer från Tunisien, Grekland, Rumänien och Laos

Ambassadörerna från Tunisien, Grekland, Rumänien och Laos överlämnade torsdagen den 15 oktober 2015 sina kreditivbrev till H.M. Konungen i högtidlig audiens på Stockholms slott. Kreditivbrevet är en fullmakt utfärdad av ambassadörens statschef. I och med att brevet nu är överlämnat till Sveriges statschef kan ambassadören från i dag fullt ut representera sitt land i Sverige.


## H.E. Ms Fatma Omrani Chargui, Tunisien

Tunisiens nyutnämnde ambassadör Ms Fatma Omrani Chargui är född 1970 och har tjänstgjort i utrikesministeriet sedan 1996\. Ms. Chargui har sedan 2012 varit chargé d’affaires vid Tunisiens ambassad i Stockholm.  Hon har under de senaste åren innehaft följande befattningar:

2012–2015: Chargé d’affaires en pied vid Tunisiens ambassad i Sverige.

2009–2012: Biträdande enhetschef vid utrikesministeriet i Tunis med ansvar för Tyskland, Österrike, de skandinaviska länderna och Deauville Partnership.

2005–2009: Departementssekreterare vid utrikesministeriet i Tunis med landansvar för Tyskland och Österrike.

2000–2005: Tunisiens ambassad i Rom, kulturella och ekonomiska sektionerna.

## H.E. Mr Dimitrios Touloupas, Grekland

Greklands nyutnämnde ambassadör Mr Dimitrios Touloupas är född 1961 och har tjänstgjort i utrikesministeriet sedan 1984\. Han har en juristexamen från universitetet i Athen. Under de senaste åren har han innehaft bland annat följande befattningar:

2013–2015: Greklands ambassadör vid EU:s kommitté för utrikes\- och säkerhetspolitik i Bryssel.

2009–2013: Chef för avdelningen för Turkiet vid utrikesministeriet i Athen.

2005–2009: Ambassadråd vid Greklands ambassad i Turkiet.

## H.E. Mr Iulian Buga, Rumänien

Rumäniens nyutnämnde ambassadör Mr Iulian Buga är född 1957 och har arbetat i utrikesministeriet sedan 1991\. Ambassadör Buga har under de senaste åren innehaft följande befattningar:

2013–2015: Rumäniens ambassadör i USA.

2009–2013: Rumäniens ambassadör i Irland.

2007–2009: Statssekreterare för politiska frågor vid utrikesministeriet i Bukarest.

2001–2007: Rumäniens ambassadör i Nederländerna och ständig representant vid Organisationen för förbud mot kemiska vapen i Haag.

## H.E. Mr Bounpheng Saykanya, Laos

Laos nyutnämnde ambassadör Mr Bounpheng Saykanya är född 1955 och har tjänstgjort i utrikesministeriet sedan 1980\. De senaste åren har han innehaft följande befattningar:

2013–2015: Chef för rättsavdelningen vid utrikeministeriet i Laos.

2010–2013: Ministerråd vid Laos ambassad i Belgien och till EU.

2007–2010: Chef för rättsavdelningen vid utrikeministeriet i Laos.
