# Statsbesök från Tunisien

Tunisiens president Beji Caid Essebsi avlägger statsbesök i Sverige 4–6 november 2015 på inbjudan av kung Carl XVI Gustaf.


I president Essebsis delegation ingår politiska företrädare och representanter för tunisiskt näringsliv för att delta i överläggningar och möten med svenska statsråd, parlamentariker och näringslivsrepresentanter.

Statsbesöket syftar till att stärka Sveriges långsiktiga politiska, ekonomiska och kulturella förbindelser med Tunisien. Huvudteman för besöket är handelsfrämjande, informations\- och kommunikationsteknologi (ICT), hållbarhet, decentralisering och lokalt beslutsfattande, jämställdhet samt motverkandet av social exkludering. Mer information om program och deltagare kommer att publiceras närmare besöket.

Detta är det första statsbesök en tunisisk statschef avlägger i Sverige på drygt 50 år. Senaste statsbesöket från Tunisien ägde rum 1963 då president Habib Bourguiba besökte Sverige efter inbjudan av kung Gustaf VI Adolf.

**Till redaktionen**Medierepresentanter behöver särskild ackreditering via UD för att kunna bevaka statsbesöket. Sista dag för ansökan om ackreditering är torsdagen den 29 oktober 2015\.
[Ansökan om ackreditering](http://ackreditering.ud.se/registration/statsbesok-fran-tunisienstate-visit-from-tunisia/ "Ansökan om ackreditering")
