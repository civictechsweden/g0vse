# Nya ambassadörer till Sverige

Ambassadörerna från Moldavien, Togo och Benin överlämnade tisdagen den 15 december 2015 sina kreditivbrev till H.M. Konungen i högtidlig audiens på Stockholms slott.

## H.E. Mr. Veaceslav Dobinda, Moldavien

Moldaviens nyutnämnde ambassadör Mr. Veaceslav Dobinda är född 1971 och har tjänstgjort i utrikesministeriet sedan 2000. Han har studerat statsvetenskap och internationella relationer vid Moldaviens statliga universitet. Ambassadör Dobinda talar engelska, ryska och grekiska.

Under de senaste åren har han innehaft bland annat följande befattningar:

* 2010-2015: Protokollchef vid utrikesministeriet i Chisinau.
* 2008-2010: Ambassadör i Estland.
* 2006-2008: Chef för avdelningen för europeisk integration                vid utrikesministeriet i Chisinau.
* 2006: Andreman vid ambassaden i Grekland.
* 2004-2005: Förste ambassadsekreterare vid ambassaden i Grekland.

## H.E. Mr. Kwami Christophe Dikenou, Togo

Togos nyutnämnde ambassadör Mr. Kwami Christophe Dikenou, med sidoackreditering från Berlin, är född 1950 och har en akademisk bakgrund med fokus på filosofi och hållbarhetsfrågor/miljöetik.

Under de senaste åren har han innehaft bland annat följande befattningar:

* 2014 - 2015: Ambassadör i Tyskland.
* 2010 - 2014: Professor vid Universitetet i Lomé.
* 2010: Rådgivare i vetenskapsetik vid UNESCO i Nairobi.

## H.E. Mr. Eusèbe Agbangla, Benin

Benins nyutnämnde ambassadör Mr. Eusèbe Agbangla, med säte i Köpenhamn, är född 1957. Han har studerat statsvetenskap och internationella relationer.

Under sin karriär har han innehaft bland annat följande befattningar:

* Nuvarande tjänst som Benins ambassadör till Danmark.
* Generalsekreterare vid utrikesministeriet i Cotonou.
* Biträdande generalsekreterare vid utrikesministeriet i Cotonou.
* Chef för Amerikaenheten vid utrikesministeriet i Cotonou.
