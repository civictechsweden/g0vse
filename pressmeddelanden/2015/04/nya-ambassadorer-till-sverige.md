# Nya ambassadörer till Sverige

Fyra ambassadörer överlämnade tisdagen den 21 april 2015 sina kreditivbrev till H.M. Konungen i högtidlig audiens på Stockholms slott. Kreditivbrevet är en fullmakt utfärdad av ambassadörens statschef. I och med att brevet nu är överlämnat till Sveriges statschef kan ambassadören från i dag fullt ut representera sitt land i Sverige.


## H.E. Mr. Sultan Rashed Sultan Alkaitoob, Förenade Arabemiraten

Förenade Arabemiratens nyutnämnde ambassadör är född 1958 och har tjänstgjort i utrikesministeriet sedan 1980\. De senaste åren har han innehaft följande befattningar:

* 2012\-2015: Ambassadör i Brasilien.
* 2011\-2012: Ambassadör i Libyen.
* 2005\-2011: Ambassadör i Tunisien.

## H.E. Ms. Anita Cristina Escher, Republiken El Salvador

El Salvadors nyutnämnda ambassadör är född 1958 och har tjänstgjort i utrikesministeriet sedan 2010\. De senaste åren har hon innehaft följande befattningar:

* 2010\-2015: Ambassadör i Tyskland med sidoackreditering till Polen, Turkiet, Tjeckien och Ryssland (2010\-2012\).
* 2005\-2010: Co\-Director och projektsamordnare vid Medico International i Zürich.
* 2002\-2007: Lärare för ej läskunniga vuxna hos Swiss Labor Assistance i Zürich.

## H.E. Ms. Sonia Durán Smela, Republiken Colombia

Colombias nyutnämnda ambassadör är född 1954\. Detta är hennes första ambassadörstjänst. Under de senaste åren har hon bland annat innehaft följande befattningar:

* 2014\-2015: Rådgivare till Honduras regering rörande mänskliga rättigheter, rättssystem och decentralisering av förvaltning.
* 2013\-2014: Konsultuppdrag för UNDP rörande decentralisering av förvaltningsadministration och personlig kapacitetsutveckling.
* 2010\-2013: Generalsekreterare i huvudstadsregionens samarbetsorgan samt verkställande direktör i ett regionalt järnvägsutvecklingsföretag.

## H.E. Ms. Alice Thomas Samaan, Konungariket Bahrain

Bahrains nyutnämnda ambassadör, med säte i London, är född 1939 och har tjänstgjort i utrikesministeriet sedan 2011, då hon blev ambassadör i London. Ambassadören har de senaste åren bland annat innehaft följande befattningar:

* 2012: Ambassadör till Irland med säte i London.
* 2011: Ambassadör i Storbritannien.
* 2006\-2010: Andra vice ordförande vid Bahrains Shura Council (konsultativt råd).
* 2000\-2006: Ledamot i Bahrains Shura Council (konsultativt råd).
