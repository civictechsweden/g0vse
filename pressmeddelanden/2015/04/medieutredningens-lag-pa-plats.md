# Medieutredningens lag på plats

Regeringens särskilda utredare Anette Novak från forskningsinstitutet Interactive Institute Swedish ICT har nu format det lag som tillsammans med henne ska analysera behovet av framtida mediepolitiska satsningar. I dag presenteras teamet som tar sig an uppgiften.


– Jag är oerhört glad att kunna presentera ett sekretariat med en så gedigen kunskap och bakgrund inom området och ser fram emot att rivstarta med uppdraget, säger Anette Novak.

Göran Blomberg, huvudsekreterare, har lång erfarenhet av det kultur\- och mediepolitiska området från sitt arbete i Regeringskansliet. Han har varit enhetschef på Kulturdepartementet och var bl.a. huvudsekreterare i Presstödskommittén 2012\-13\. Han är därför väl insatt i de frågor som nu ligger på Medieutredningens bord.

Emma Crépin, kommunikatör, kommer senast från sociala mediebyrån Dingle Sweden AB, där hon var VD. Innan det arbetade hon med kreativa näringar för Kista Science City samt satte igång Digital Art Center, en plats för mötet mellan digital teknik, forskning och konst i Nod, Kista.

Oscar Westlund, forskningsledare, från Institutionen för journalistik, medier och kommunikation på Göteborgs universitet. Han har under det senaste decenniet forskat kring gränssnittet mellan journalistik och digitala medier, med särskilt fokus på medieinnovation och föränderlig medieanvändning.

Uppdraget ska delredovisas den 31 oktober 2015 och slutredovisas den 30 april 2016\.

Följ utredningen på Twitter @medieutredning och med \#medieutr
