# Statsbesök från Indien 31 maj - 2 juni

Indiens president Shri Pranab Mukherjee avlägger statsbesök i Sverige 31 maj \- 2 juni 2015 på inbjudan av kung Carl XVI Gustaf.


I president Mukherjees delegation ingår politiska företrädare och representanter för indiskt näringsliv för överläggningar och möten med svenska statsråd, parlamentariker och näringslivsrepresentanter.

Statsbesöket syftar till att stärka Sveriges långsiktiga politiska, ekonomiska och kulturella förbindelser med Indien. Huvudteman för besöket är innovationer och hållbar utveckling, med fokus på urban stadsutveckling, samt vetenskap och forskning, med inriktning på livsvetenskap (life science). Mer information om program och deltagare kommer att publiceras närmare besöket.

Detta är det första statsbesök en indisk statschef avlägger i Sverige. Kungaparet genomförde ett statsbesök till Indien 1993, vilket var det första svenska statsbesöket i landet.

## Till redaktionen

Medierepresentanter behöver särskild ackreditering via UD för att kunna bevaka statsbesöket. Sista dag för ansökan om ackreditering är torsdagen den 21 maj.

- [Ansökan om ackreditering](http://ackreditering.ud.se/registration/statsbesok-fran-indien-state-visit-from-india/)
