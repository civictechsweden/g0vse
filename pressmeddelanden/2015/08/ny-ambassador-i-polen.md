# Ny ambassadör i Polen

Regeringen har idag utsett Inga Eriksson Fogh till ambassadör i Warszawa.

Inga Eriksson Fogh är för närvarande ambassadör i Köpenhamn. Hon har tidigare tjänstgjort bland annat som expeditionschef i Utrikesdepartementet, ambassadör i New Delhi och Bangkok, som biträdande chef vid FN-representationen i New York och som chef för 2001-sekretariatet under det första svenska EU-ordförandeskapet, vid ambassaderna i Buenos Aires och Warszawa samt i Statsrådsberedningen.

Inga Eriksson Fogh tillträder sin nya befattning hösten 2015.
