# Nytt utrikesråd för politiska frågor i Utrikesdepartementet

Regeringen har utsett Anna Karin Eneström till utrikesråd för politiska frågor i Utrikesdepartementet.

Anna Karin Eneström är idag chef för sekretariatet
för säkerhetsrådskandidaturen vid Utrikesdepartementets säkerhetspolitiska
enhet.

Hon har tidigare tjänstgjort bl.a. vid representationen i Strasbourg, ambassaden i Nairobi och vid FN-representationen i New York, som ambassadör i Islambad och som svensk representant i Kommittén för utrikes- och säkerhetspolitik (KUSP) vid EU-representationen i Bryssel.

Anna Karin Eneström tillträder sin nya befattning i september 2015.
