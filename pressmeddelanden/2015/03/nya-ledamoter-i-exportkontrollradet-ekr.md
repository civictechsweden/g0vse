# Nya ledamöter i Exportkontrollrådet (EKR)

Regeringen utsåg idag nya ledamöter i Exportkontrollrådet hos Inspektionen för strategiska produkter (ISP).

Följande personer, som antingen är eller tidigare har varit riksdagsledamöter har utsetts:

Jan R. Andersson, Annicka Engblom, Stig Henriksson, Mikael Jansson, Lars Johansson, Nina Larsson, Kerstin Lundgren, Mattias Ottosson, Pernilla Stålhammar, Caroline Szyber, Anna-Lena Sörenson, Per Westerberg.

Förordnandena gäller i samtliga fall till den 31 december 2018.

\*\*\*

Sedan 1996 har Inspektionen för strategiska produkter (ISP) ett råd för insyn och samråd i frågor som rör frågor om export av krigsmateriel och av produkter med dubbla användningsområden (Exportkontrollrådet). Rådet består av ledamöter utsedda av regeringen och utgörs i huvudsak av riksdagsledamöter.

Generaldirektören för ISP samråder med Exportkontrollrådet inför viktigare eller svårare beslut rörande till exempel förhandsbesked, tillstånd för utförsel av krigsmateriel eller av produkter med dubbla användningsområden.
