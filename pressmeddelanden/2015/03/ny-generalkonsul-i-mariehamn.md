# Ny generalkonsul i Mariehamn

Regeringen har idag utsett Olof Ehrenkrona till generalkonsul på Åland.

Olof Ehrenkrona var fram t.o.m. september 2014 stabschef hos utrikeminister Carl Bildt. Han har tjänstgjort som sakkunnig i Ekonomidepartementet och som planeringschef i Statsrådsberedningen, varit ledarskribent och kolumnist i Svenska Dagbladet samt innehaft ett antal utrednings- och styrelseuppdrag.

Olof Ehrenkrona tillträder som generalkonsul den 1 april 2015.
