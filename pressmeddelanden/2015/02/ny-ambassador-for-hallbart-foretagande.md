# Ny ambassadör för hållbart företagande

Regeringen har utsett departementsrådet Diana Madunic till ansvarig för frågor om hållbart företagande (CSR) med ställning som ambassadör.

Diana Madunic tjänstgör idag på UD:s Europakorrespondentenhet. Innan dess har hon varit chef för utrikes- och EU-enheten på Statsrådsberedningen. Hon har tidigare bland annat tjänstgjort på Sveriges EU-representation i Bryssel och på ministerkansliet på UD. Hon har också varit observatör i OSSE-missionen i Makedonien och arbetat på Utrikespolitiska institutet.

Diana Madunic tillträder som ambassadör på UD:s enhet för internationell handelspolitik den 1 april 2015.
