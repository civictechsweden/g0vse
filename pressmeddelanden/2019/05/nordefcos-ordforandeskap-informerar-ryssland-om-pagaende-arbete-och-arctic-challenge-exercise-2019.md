# Nordefcos ordförandeskap informerar Ryssland om pågående arbete och Arctic Challenge Exercise 2019

Syftet är att informera Ryssland om pågående arbete i Nordefco, Nordefcos vision 2025 samt den kommande flygövningen Arctic Challenge Exercise 2019 (ACE19\).

Värdar för mötet är ordföranden i Nordefcos politiska styrkommitté, Johan Lagerlöf, och ordföranden i den militära motsvarigheten MCC (Military Coordination Committee), generalmajor Michael Claesson.

\- Militär transparens och förutsägbarhet är viktigt för alla berörda parter. Att informera om övningar är viktigt för att undvika missförstånd och för att stärka regional tillit och förtroende, säger Johan Lagerlöf.
