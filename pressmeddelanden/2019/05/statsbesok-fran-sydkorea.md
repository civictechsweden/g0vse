# Statsbesök från Sydkorea

I president Moon Jae\-ins delegation ingår ett flertal ministrar och representanter för sydkoreanskt näringsliv. I programmet ingår överläggningar och möten med statsministern, svenska statsråd, parlamentariker och näringslivsrepresentanter.

Syftet med statsbesöket är att befästa och främja de goda relationerna mellan Sverige och Sydkorea, som under 2019 högtidlighåller 60 år av diplomatiska förbindelser. Sydkorea är Asiens fjärde största ekonomi och ett av världens mest innovativa länder. Stor potential finns för ökad handel och stärkt utbyte, bland annat inom områdena innovation, forskning, digitalisering och kreativa näringar. Utökat samarbete inom social välfärd och arbetsmarknadsfrågor är andra ämnen som kommer att diskuteras. Sverige har en unik historia och närvaro på den koreanska halvön och frågor om fred och säkerhet kommer att uppmärksammas under besöket.

Mer information om program och deltagare kommer att publiceras närmare besöket.

## Till redaktionen

Medierepresentanter behöver särskild ackreditering via UD för att bevaka statsbesöket. Sista dag att ansöka om ackreditering är måndag 10 juni 2019\.

[Ansökan om ackreditering](/ackrediteringar/2019/05/ackreditering-till-statsbesok-fran-sydkorea/)
