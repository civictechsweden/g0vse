# Nya ambassadörer till Sverige

**H.E. Mr Kairat Abdrakhmanov, Kazakstan**

är född 1964 och har en kandidatexamen i historia. Kairat Abdrakhmanov har tjänstgjort inom utrikesministeriet sedan 1993 och har de senaste åren innehaft bl.a. följande befattningar:

2016 -  2018 Utrikesminister.

2013 – 2016 Ambassadör, FN, New York.

2011 – 2013 Ambassadör, ständig representant vid de internationella organisationerna, Wien.

2008 – 2011 Ambassadör, ständig representant vid OSSE, Wien.

2007 – 2008 Ambassadör, Kazakstans ambassad i Österrike, ständig representant vid de internationella organisationerna, Wien.

2006 – 2007  Vice utrikesminister.

Kairat Abdrakhmanov talar engelska och ryska.

**H.E. Mrs Shkëndije Geci Sherifi, Kosovo**

är född 1972 och har en doktorsgrad inom utrikes- och säkerhetspolitik. Hon har tjänstgjort inom utrikesministeriet sedan 1998 och har de senaste åren innehaft bl.a. följande befattningar:

2017 - Enhetschef, EU-enheten, utrikesministeriet.

2013 – 2016 Ambassadör, Kosovos ambassad i Kroatien.

2009 – 2013 Ambassadör, Kosovos ambassad i Ungern.

2008 – 2009 Religions- och kulturarvspolitiskt ansvarig vid kontoret för EU: s särskilda representant.

2006 – 2008 Enhetschef, OSSE, Kosovo.

2003 – 2006 Utbildningsansvarig för mänskliga rättigheter, OSSE, Kosovo.

2000 – 2003 Nationellt ansvarig för mänskliga rättigheter, OSSE, Kosovo.

Shkëndije Geci Sherifi talar albanska, engelska, kroatiska, serbiska och tyska.

**H.E. Mr Andreas Fryganas, Grekland**

är född 1962 och har examina i juridik. Andreas Fryganas har tjänstgjort inom utrikesministeriet sedan 1992 och har de senaste åren innehaft bl.a. följande befattningar:

2016 - Ambassadör i Ryssland, samt sidoackrediterad till Vitryssland, Tadjikistan, Turkmenistan och Uzbekistan.

2011 – 2016 Andreman, Greklands ambassad i Berlin, Tyskland.

2009 – 2011 Kanslichef, statssekreteraren för utrikespolitiska frågor.

2006 – 2009 Andreman, Greklands ambassad i Tokyo, Japan.

2003 – 2006 Andreman, Greklands ambassad i Tirana, Albanien.

1999 – 2003 Personalenheten, utrikesministeriet.

Andreas Fryganas talar engelska, franska och tyska.

**H.E. Mr Giedrius Čekuolis, Litauen**

är född 1959 och har studerat internationella relationer i Moskva. Giedrius Čekuolis har tjänstgjort inom utrikesministeriet sedan 1990 och har de senaste åren innehaft bl.a. följande befattningar:

2016 -  Ambassador at Large, utrikesministeriet.

2014 – 2016  Permanent representant till FN, OSSE och andra internationella organisationer, Wien.

2012 – 2014 Permanent representant, OSSE.

2010 – 2011 Särskild representant, enheten för långvariga konflikter, OSSE.

2009 – 2010 Inspektör, utrikesministeriet.

2005 – 2009 Ambassadör, Litauens ambassad i Marocko.

2004 – 2009 Ambassadör, Litauens ambassad i Tunisien.

2003 – 2009 Ambassadör, Litauens ambassad i Frankrike.

Giedrius Čekuolis talar spanska, engelska, franska och ryska.
