# Angående åtal mot anställd vid Utrikesdepartementet

Åklagarmyndigheten har i dag informerat om att åtal har väckts mot en anställd vid Regeringskansliet med placering på Utrikesdepartementet (UD) för egenmäktighet vid förhandling med främmande makt.

UD påbörjade en internutredning av händelsen innan Riksenheten för säkerhetsmål inledde sin förundersökning. Internutredningen är vilande i avvaktan på tingsrättens prövning. Den anställda har för närvarande inga arbetsuppgifter.

UD avser inte att ytterligare kommentera det som är föremål för den pågående rättsprocessen.
