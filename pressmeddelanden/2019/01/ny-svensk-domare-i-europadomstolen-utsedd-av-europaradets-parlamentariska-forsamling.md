# Ny svensk domare i Europadomstolen utsedd av Europarådets parlamentariska församling

Erik Wennerström arbetar sedan 2012 som generaldirektör för Brottsförebyggande rådet. Han har avlagt juris doktorsexamen vid Uppsala universitet. Han har arbetat som folkrättsrådgivare i Utrikesdepartementet och har även erfarenhet från Justitiedepartementet och EU-kommissionen.

Erik Wennerström efterträder Helena Jäderblom, som satt som svensk domare i Europadomstolen i nästan sex år och som sedan september 2018 är ordförande i Högsta Förvaltningsdomstolen.
