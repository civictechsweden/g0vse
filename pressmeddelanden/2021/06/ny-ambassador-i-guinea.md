# Ny ambassadör i Guinea

Regeringen har idag utsett Mia Rimby till ambassadör i Conakry, med stationering i Stockholm.

Mia Rimby är för närvarande Chargé d’Affaires och myndighetschef vid ambassaden i Ouagadougou. Hon har tidigare bland annat arbetat för FN i New York, Bishkek och Peking, vid det svenska sektionskansliet i Tegucigalpa samt Afrikaenheten vid UD i Stockholm.

Mia Rimby tillträder sin nya befattning under hösten 2021.
