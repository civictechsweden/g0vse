# Ny ambassadör i Malaysia

Regeringen har idag utsett Joachim Bergström till ambassadör i Kuala Lumpur.

Joachim Bergström är idag ambassadör i Pyongyang. Dessförinnan tjänstgjorde han på UD:s Mellanöstern- och Nordafrikaenhet som särskilt sändebud till Organization of Islamic Cooperation och för interkulturell och interreligiös dialog. Han har tidigare tjänstgjort vid ambassaderna i Tokyo, Riyadh och Washington.

Joachim Bergström tillträder sin nya befattning under hösten 2021.
