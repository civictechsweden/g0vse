# Ny ambassadör i Bolivia

Dagens beslut innebär att ambassaden leds av en ambassadör på plats i Bolivia. Ambassaden har tidigare letts av en chargé d’affaires under ambassaden i Bogotá.

Nicolas Weeks tjänstgör i dag som ministerråd vid ambassaden i Bangkok. Han har tidigare tjänstgjort vid ambassaderna i Peking och New York samt vid olika enheter vid UD.

Nicolas Weeks tillträder sin nya befattning den 15 augusti i år.
