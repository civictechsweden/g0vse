# Statsbesök från Spanien

Kungaparet åtföljs av utrikesminister med ansvar även för Europeiska unionen och internationellt utvecklingssamarbete José Manuel Albares.

Syftet med statsbesöket är att ytterligare stärka och främja de långvariga och mycket goda förbindelserna mellan Sverige och Spanien. Besöket syftar också till att stimulera samarbeten inom den gröna återhämtningen från covid-19-pandemin, med fokus på innovativa och hållbara lösningar.

Relationerna mellan Sverige och Spanien är goda och täcker en bredd av områden. Spanien är Sveriges främsta turistdestination, svenskt näringsliv har en stark närvaro i landet och spanska är största tredjespråk bland svenska studenter. Spanien är också en viktig samarbetspartner inom EU och i internationella sammanhang.

Besöket är två dagar långt och äger rum i Stockholm.

Det senaste inkommande statsbesöket från Spanien ägde rum 1979, det senaste utgående besöket 1983.

Mer information om programmet och deltagare publiceras närmare besöket.

## Till redaktionen

Medierepresentanter behöver särskild ackreditering via UD för att bevaka statsbesöket. Sista dag att ansöka om ackreditering är torsdagen den 18 november 2021.

[Ansökan om ackreditering](/ackrediteringar/2021/10/medieackreditering/ "Ansökan om ackreditering")
