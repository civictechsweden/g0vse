# Kent Härstedt ny ambassadör i Singapore

Kent Härstedt är idag särskilt sändebud med ställning som ambassadör för Nordkorea och Myanmar och svenska OSSE-ordförandeskapets särskilda sändebud. Han har varit politiskt sakkunnig i Utrikesdepartementet, Försvarsdepartementet och Statsrådsberedningen och lett flera statliga utredningar.

Kent Härstedt har varit riksdagsledamot under flertalet mandatperioder sedan 1998 samt ordförande i Sveriges OSSE-delegation och suppleant i Europarådets svenska delegation.

Kent Härstedt tillträder sin nya befattning i januari 2022.
