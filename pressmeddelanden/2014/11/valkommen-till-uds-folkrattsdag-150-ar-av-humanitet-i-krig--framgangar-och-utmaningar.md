# Välkommen till UD:s folkrättsdag: 150 år av humanitet i krig – framgångar och utmaningar

I år är det 150 år sedan den första Genèvekonventionen antogs. Det var den första permanenta mellanstatliga konventionen som syftade till att försöka humanisera krigföringen. I dagens konflikter ser vi oroväckande tendenser till att centrala principer inom den humanitära rätten utmanas.

Årets folkrättsdag fokuserar på hur den humanitära rätten kan stärkas och utvecklas för att hantera de utmaningar dagens konflikter innebär.

Utrikesdepartementet bjuder tillsammans med Svenska Röda Korset in till UD:s folkrättsdag.

Vi tittar även på Sveriges historiska roll inom den humanitära rätten och vad ett land som Sverige kan bidra med idag för att öka respekten för den humanitära rätten. Ett särskilt fokus läggs även på hur moderna fredsinsatser förhåller sig till den humanitära rätten.

Gäller krigets lagar vid fredsinsatser? Påverkas klassificeringen av en konflikt om en fredsinsats involveras i stridigheterna? Hur påverkas den humanitära rätten genom ett genusperspektiv på militära insatser?

Seminariet genomförs på svenska och engelska.
Inbjudan och program bifogas.

Anmälan senast 28 november till Gunilla Lundberg på e-mail: gunilla.i.lundberg@gov.se

4 december kl. 09.00-12.15 i Rosenbads konferenscentrum.
