# Uttalande med anledning av journalist som vid fototillfälle hotats av bangladeshisk säkerhetspersonal

UD har under förmiddagen träffat Bangladeshs ambassadör för ytterligare ett samtal om den händelse som ägde rum på Rosenbad den 15 juni då en journalist av bangladesisk säkerhetspersonal kände sig tvingad att radera sina bilder.

Vi framförde på nytt hur allvarligt vi ser på det inträffade och påtalade på nytt att Sverige ser mycket allvarligt på att man försöker hindra en journalist från att utföra sitt arbete. UD påpekade också att vi såg med stor förvåning på ambassadörens uttalande i Sveriges radio om att bangladeshs säkerhetstjänst på något sätt agerat efter samförstånd med Sverige. Det stämmer inte och det är ett allvarligt påstående.

I samband med händelsen den 15 juni påtalade företrädare för Regeringskansliet direkt på plats för den bangladeshiska säkerhetstjänsten att journalisten var ackrediterad och hade sin fulla rätt att utföra sitt arbete. Den svenska säkerhetspolisen uppmärksammades även direkt på plats på händelsen.

Säkerhetspolisen är ansvarig för säkerhetsarrangemangen vid officiella mottagningar och de kommer tillsammans med RK:s säkerhetsavdelning se över rutinerna för att se om det finns behov att förändra dessa så att det inte sker igen.

UD står även i kontakt med den drabbade journalisten.
