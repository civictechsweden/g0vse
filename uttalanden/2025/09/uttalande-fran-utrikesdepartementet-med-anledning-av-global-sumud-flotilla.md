# Uttalande från Utrikesdepartementet med anledning av Global Sumud Flotilla

Utrikesdepartementet ser med tilltagande oro på utvecklingen runt Global Sumud Flottilla, med ett femtontal svenskar ombord.

Utrikesdepartementet noterar att Israel offentligt har kommunicerat sina avsikter att upprätthålla blockaden utanför Gazas kust som innebär att Israel kommer att förhindra att man når fram.

Utrikesdepartementet avråder sedan tio år tillbaka från alla resor till Gaza och uppmanar svenskar att följa den reseavrådan. Det betyder: Åk inte dit över huvud taget. Avrådan är en signal om att säkerhetsläget är allvarligt och att enskilda noggrant bör tänka över sitt beslut att resa. Sverige har inte några möjligheter att bistå konsulärt till havs.
