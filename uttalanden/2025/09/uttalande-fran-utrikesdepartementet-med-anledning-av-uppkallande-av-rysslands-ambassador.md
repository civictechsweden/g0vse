# Uttalande från Utrikesdepartementet med anledning av uppkallande av Rysslands ambassadör

Utrikesdepartementet har i dag den 11 september kallat upp Rysslands ambassadör i Stockholm.

Uppkallandet gjordes för att markera mot Rysslands kränkning av polskt luftrum den 10 september.

– Sverige ger sitt fulla stöd till Polen, som Natoallierad och EU-medlem. De ryska kränkningarna är oacceptabla och utgör ett hot mot Europas säkerhet, säger utrikesminister Maria Malmer Stenergard.

Vid uppkallandet betonades Polens rätt att hävda sin territoriella integritet och försvara sitt luftrum, och Rysslands fortsatta aggression mot Ukraina fördömdes.​
