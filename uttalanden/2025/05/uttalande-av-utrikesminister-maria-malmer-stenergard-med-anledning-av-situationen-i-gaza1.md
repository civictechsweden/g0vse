# Uttalande av utrikesminister Maria Malmer Stenergard med anledning av situationen i Gaza

Vi fördömer det senaste uttalandet av Netanyahu om att Israel ska ta kontroll över hela Gaza.

Om detta innebär annektering strider det mot folkrätten.

Sverige står fast vid att Gazas territorium inte får ändras eller reduceras.

Vi har upprepade gånger i våra samtal med Israels regering krävt att obehindrat humanitärt tillträde och distribution säkerställs i enlighet med de humanitära principerna. Israel har skyldigheter i enlighet med den internationella humanitära rätten.

Inom EU har vi drivit på Israels regering om beslutet att återuppta biståndet som de meddelat att snart ska ske, men mer behöver göras. Vi ser över vilka ytterligare åtgärder Sverige och EU kan vidta för att förbättra den fruktansvärda situationen för den civila befolkningen i Gaza.

Det behövs en vapenvila och slut på stridigheterna, och gisslan måste släppas. Inte fler uttalanden eller planer från den israeliska regeringen som förvärrar för de civila i Gaza.
