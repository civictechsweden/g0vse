# Uttalande av statsministern med anledning av att Joakim Medin är på väg hem till Sverige

Statsminister Ulf Kristersson den 16 maj.

Hårt arbete i relativ tystnad har gett resultat. Den svenske journalisten Joakim Medin är på väg från Turkiet hem till Sverige. Han landar om några timmar.

Jag vill säga tack till de medarbetare på UD som, under utrikesminister Maria Malmer Stenergards ledning, har jobbat intensivt med den här frågan. Tack också till mina europeiska kollegor som har varit behjälpliga i processen.

Men framför allt, välkommen hem Joakim!
