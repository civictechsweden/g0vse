# Uttalande av utrikesministern med anledning av att Galina Krasnianskaya är åter i Sverige

Uttalande av utrikesminister Maria Malmer Stenergard den 22 juni 2025.

Det är mycket glädjande att den svenska medborgaren Galina Krasnianskaya nu är åter i Sverige efter mer än två år i belarusiskt fängelse.

Jag vill särskilt tacka för de amerikanska ansträngningar som bidragit till frigivandet, inklusive det personliga engagemanget från president Trumps särskilda sändebud general Keith Kellogg. Tack också till de medarbetare på UD som arbetat med fallet sedan hon frihetsberövades i april 2023.

Sverige kommer att fortsätta att driva på för att alla politiska fångar i Belarus friges.
