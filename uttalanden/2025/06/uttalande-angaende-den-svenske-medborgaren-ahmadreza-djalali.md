# Uttalande angående den svenske medborgaren Ahmadreza Djalali

Utrikesdepartementet har nåtts av uppgifter om att den i Iran dödsdömde svenske medborgaren Ahmadreza Djalali ska ha förts bort från sin cell till okänd plats av för tillfället okänd anledning. Sveriges ambassad i Teheran är i kontakt med lokala myndigheter för att klargöra omständigheterna.

Med anledning av dessa uppgifter understryker regeringen de allvarliga konsekvenser det skulle ha på relationerna med Iran om domen skulle verkställas.

Regeringen upprepar kravet att Iran omedelbart friger Ahmadreza Djalali av humanitära skäl.
