# Uttalande av statsminister Ulf Kristersson med anledning av nattens attacker mot Iran

Uttalande av statsminister Ulf Kristersson den 22 juni 2025.

Regeringen följer noga händelseutvecklingen efter nattens attacker mot Irans kärnvapenprogram. För Sverige förblir det viktigt att Iran inte utvecklar kärnvapen. Det är också viktigt att våldsspiralen i Mellanöstern stoppas. De-eskalering, återhållsamhet och en återgång till samtal och diplomati är nu av största vikt. Regeringen för nära dialog med våra partners och allierade.
