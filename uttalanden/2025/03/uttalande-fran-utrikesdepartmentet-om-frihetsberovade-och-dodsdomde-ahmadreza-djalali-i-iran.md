# Uttalande från Utrikesdepartmentet om frihetsberövade och dödsdömde Ahmadreza Djalali i Iran

Vi har tagit emot mycket oroande signaler om Ahmadreza Djalalis försämrade hälsa. Mot bakgrund av det har Irans ambassadör idag den 7 mars brådskande kallats upp till Utrikesdepartementet.

Vid uppkallningen framfördes krav på att Ahmadreza Djalali omedelbart måste friges av humanitära skäl så att han kan återförenas med sin familj. Ahmadreza Djalali måste samtidigt och omgående få den vård han så uppenbart är i behov av. Krav på konsulärt tillträde till Ahmadreza Djalali upprepades också.

Vid mötet framfördes på nytt Sveriges tydliga protester mot dödsstraffet och krav på att det inte ska verkställas. Sveriges och EU:s hållning när det gäller dödsstraff är mycket tydlig. Vi fördömer tillämpningen av dödsstraffet och vi motsätter oss det alltid, överallt och oavsett omständigheter.
