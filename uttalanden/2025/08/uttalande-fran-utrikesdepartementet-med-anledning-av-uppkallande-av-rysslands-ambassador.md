# Uttalande från Utrikesdepartementet med anledning av uppkallande av Rysslands ambassadör

Utrikesdepartementet har i dag den 29 augusti kallat upp Rysslands ambassadör i Stockholm.

Uppkallandet gjordes för att markera mot Rysslands kontinuerliga attacker mot ukrainska städer och civilbefolkning. Vid attacken den 28 augusti skadades även EU-delegationens och British Councils lokaler.

Vid uppkallandet betonades Rysslands skyldighet att skydda civila och civil infrastruktur i enlighet med internationell humanitär rätt.
