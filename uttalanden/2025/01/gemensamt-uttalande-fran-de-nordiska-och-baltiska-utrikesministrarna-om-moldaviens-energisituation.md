# Gemensamt uttalande från de nordiska och baltiska utrikesministrarna om Moldaviens energisituation

Vi noterar Gazproms beslut att upphöra med gasleveranser till Moldavien från och med den 1 januari 2025. Det är en åtgärd som syftar till att undergräva den politiska och ekonomiska stabiliteten i Moldavien.

Vi lovordar de moldaviska myndigheterna för deras åtgärder för att säkerställa en stabil gas- och elförsörjning under dessa krävande omständigheter. Vi kommer att arbeta tillsammans med Europeiska kommissionen och andra nyckelpartner så att vi är beredda att intensifiera det utländska stödet till Moldavien för detta ändamål. Nyupprustad infrastruktur och ökad överföringskapacitet har gjort att Moldavien nu betydligt bättre kan stå emot energipåtryckningar utifrån, och det speglar landets beslutsamhet när det gäller att trygga dess energiförsörjning.

Vi är fortsatt fast beslutna att stödja Moldavien i hanteringen av de nuvarande energiutmaningarna och i reformeringen av landets energisektor. Dessa ansträngningar är helt väsentliga inte bara för Moldaviens hållbara utveckling utan också för stabiliteten i den vidare regionen, i synnerhet mot bakgrund av dels Europas mer omfattande mål i fråga om tryggad energiförsörjning, dels den pågående ryska aggressionen mot Ukraina.
