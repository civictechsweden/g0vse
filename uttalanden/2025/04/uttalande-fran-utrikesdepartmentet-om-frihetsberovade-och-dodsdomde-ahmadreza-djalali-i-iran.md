# Uttalande från utrikesminister Maria Malmer Stenergard om frihetsberövade och dödsdömde Ahmadreza Djalali i Iran

Nio år har gått sedan Ahmadreza Djalali fängslades och därefter dömdes till döden i Iran. Ahmadreza Djalali hålls under mycket svåra förhållanden och hans dåliga hälsa försämras alltmer. Detta är mycket oroande. Regeringen kräver att Iran omedelbart friger Ahmadreza Djalali av humanitära skäl så att han kan återförenas med sin familj.

Ahmadreza Djalali och hans anhöriga ska veta att mitt och regeringens arbete för att få honom fri fortsätter med full kraft.

Sverige och EU fortsätter att bidra till ett starkt internationellt tryck mot Iran.
