# Statsministerns uttalande med anledning av påve Franciskus bortgång

Uttalande av statsminister Ulf Kristersson med anledning av påve Franciskus bortgång, den 21 april 2025.

Med påve Franciskus bortgång har nästan en och en halv miljard katoliker världen över förlorat en viktig ledare – moralisk och religiös.

Han blir ihågkommen för sin ödmjukhet, sin kamp mot fattigdom och social orättvisa och som en orubblig försvarare av varje människas värdighet.

Många svenskar minns särskilt påve Franciskus historiska besök i Sverige 2016 när han var med och uppmärksammade 500-årsminnet av reformationen.
