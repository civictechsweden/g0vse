# Uttalande om Israels beslut att sanktionera illegala bosättningar

Sverige är djupt oroat över att Knessets ministerutskott för lagstiftningsfrågor har godkänt att det israeliska parlamentet behandlar lagstiftning som, om den antas, skulle innebära att bosättningar på privatägd palestinsk mark (Amona) på Västbanken legaliseras med retroaktiv verkan.

Bosättningarna strider mot både israelisk och internationell rätt och innebär att möjligheten till en tvåstatslösning kraftigt undermineras. Detta öppnar även upp för en legalisering av ett stort antal bosättningar. Sverige uppmanar Israel att inte anta denna lagstiftning.
