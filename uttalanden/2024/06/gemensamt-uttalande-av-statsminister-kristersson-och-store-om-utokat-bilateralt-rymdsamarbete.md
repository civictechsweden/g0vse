# Gemensamt uttalande av statsminister Kristersson och Støre om utökat bilateralt rymdsamarbete

Sverige och Norge vill utveckla sitt samarbete inom rymdsektorn. Sverige och Norges gemensamma mål är Nordkalotten som en ledande och konkurrenskraftig region för rymdverksamhet i Europa.

Ett stärkt samarbete stärker vår konkurrenskraft, bidrar till regional utveckling och till att ytterligare fördjupa och stärka våra länders nära bilaterala relationer. Våra länder har kapaciteter och faciliteter på rymdbaserna Andöya och Esrange som kan komplettera varandra och bör utvecklas vidare.

Ett fördjupat samarbete är angeläget i ljuset av det förändrade säkerhetspolitiska landskapet och de stora förändringar som sker inom rymdsektorn. Vi stärker vår ambition att bidra till europeiskt oberoende tillträde till rymden, vilket gynnar Nato, EU och våra europeiska och transatlantiska partner.

Arbetet med processer kopplade till rymdverksamhet för att stärka ett samarbete mellan våra länder kommer nu att intensifieras. Stor vikt kommer att läggas vid att ta tillvara utvecklingsmöjligheterna i båda ländernas rymdverksamhet, inom överenskomna ramar för säkerhet
