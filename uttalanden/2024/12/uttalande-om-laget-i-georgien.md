# Uttalande om läget i Georgien

Gemensamt uttalande av utrikesministrarna i de nordiska och baltiska länderna den 29 december 2024 angående läget i Georgien

Vi är allvarligt oroade över läget i Georgien.

Vi har efterlyst en grundlig och oberoende utredning av de oegentligheter som rapporterades inför och i samband med parlamentsvalet den 26 oktober.

Vi har fördömt bruket av våld och hot mot fredliga demonstranter, politiker och medieföreträdare och vi beklagar de hot som riktats mot president Zurabisjvili.

I ljuset av våra långvariga vänskapsband med Georgien och vårt stöd till det georgiska folkets europeiska ambitioner är vi mycket oroade över att landet rör sig mot fördjupad polarisering och kris.

Georgien behöver snabbt hitta en väg ut ur krisen och återuppbygga allmänhetens förtroende för landets demokratiska institutioner. Vi uppmanar myndigheterna i Georgien att omedelbart vidta åtgärder i denna riktning, bland annat genom att tillämpa OSSE:s valrekommendationer och genom att på grundval av dessa rekommendationer överväga nyval.
