# Uttalande av statsminister Ulf Kristersson med anledning av situationen i Mellanöstern

Uttalande av statsminister Ulf Kristersson den 31 juli 2024.

De allvarliga händelserna i Mellanöstern de senaste dygnen visar allvaret i UD:s avrådan från alla resor till Libanon. Trots detta befinner sig tusentals svenskar där. De borde tvärtom redan ha lämnat Libanon.

Vi upprepar tidigare varning: reser man till Libanon trots UD:s tydliga avrådan kan man inte förvänta sig att få hjälp av Sverige i en nödsituation. Alltså: lämna landet nu.

Följ även avrådan för resor till länder som Iran, Palestina och delar av Israel.
