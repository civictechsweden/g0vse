# Uttalande av utrikesminister Tobias Billström

Uttalande om Georgien, 28 maj 2024\.


I Georgien har den styrande majoriteten beslutat att bryta presidentens veto och anta lagen om utländskt inflytande trots omfattande protester, entydiga uppmaningar från det internationella samfundet och en rekommendation från Venedigkommissionen att dra tillbaka lagen.

Eftersom lagen är oförenlig med EU:s normer och värderingar kommer beslutet att få konsekvenser för relationerna mellan EU och Georgien.
