# Uttalande från Utrikesdepartementet med anledning av att svenskar i dömts till döden i Irak

Uttalande från Utrikesdepartementet, den 5 juli 2024, med anledning av att svenskar i dömts till döden i Irak.

Utrikesdepartementet har i dag kallat upp Iraks chargé d’affaires med anledning av att fyra svenskar dömts till döden i Irak i första instans.

Vid mötet framfördes Sveriges kraftfulla protester mot att svenskar i Irak dömts till döden och krav på att dödsstraff inte ska verkställas. Krav framfördes också på att Irak ska respektera sina internationella åtaganden i konsulära frågor.

Sveriges och EU:s hållning när det gäller dödsstraff är mycket tydlig. Vi fördömer tillämpningen av dödsstraffet. Vi motsätter oss det alltid, överallt och oavsett omständigheter.
