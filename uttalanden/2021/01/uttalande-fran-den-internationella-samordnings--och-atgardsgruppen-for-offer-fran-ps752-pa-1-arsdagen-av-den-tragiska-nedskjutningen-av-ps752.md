# Uttalande från den internationella samordnings- och åtgärdsgruppen för offer från PS752 på 1-årsdagen av den tragiska nedskjutningen av PS752

8 januari 2021 – Ottawa, Ontario – Global Affairs Canada


För ett år sedan, tidigt på morgonen den 8 januari 2020, sköts Ukraine International Airlines flyg PS752 ned av två iranska luftvärnsrobotar i närheten av Teheran.

Idag hedrar vi minnet av dem som miste sina liv och uttrycker vårt uppriktiga deltagande med alla de som sörjer offren från tragedin med PS752\. Vi delar sorgen med anhöriga, släktingar och vänner som förlorade närstående.

Vi uppmanar Iran att skyndsamt lägga fram en uttömmande och grundlig redogörelse för de händelser och beslut som föranledde denna tragiska flygolycka.

Våra länder kommer att se till att Iran ställs till svars för att skipa rättvisa och säkerställa full gottgörelse från Iran till offrens anhöriga och de berörda länderna.
