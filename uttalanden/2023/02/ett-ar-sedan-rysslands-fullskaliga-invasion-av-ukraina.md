# Ett år sedan Rysslands fullskaliga invasion av Ukraina

Det är idag ett år sedan Rysslands fullskaliga invasion av Ukraina. Ukraina har fått betala ett högt pris för sin frihet och Sverige har bistått Ukraina på flera sätt \- såväl ekonomiskt som med humanitärt, militärt och civilt stöd. Tillsammans med EU har Sverige i flera omgångar fattat beslut om omfattande sanktioner mot Ryssland. Sverige kommer att fortsätta stödja Ukraina i landets kamp för sin frihet. I valet mellan de som förtrycker friheten och de som kämpar för frihet och demokrati är valet enkelt.
