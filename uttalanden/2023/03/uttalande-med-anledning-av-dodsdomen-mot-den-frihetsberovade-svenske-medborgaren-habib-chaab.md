# Uttalande med anledning av dödsdomen mot den frihetsberövade svenske medborgaren Habib Chaab

I går, den 13 mars, kallades Irans ambassadör till Utrikesdepartementet för att ta emot Sveriges protest mot dödsdomen mot den frihetsberövade svenske medborgaren Habib Chaab.

Regeringen har begärt att dödsstraffet inte ska verkställas samt påmint om EU:s gemensamma hållning, som fördömer all användning av dödsstraffet, varhelst det tillämpas. UD har också upprepat det krav på konsulärt tillträde till Chaab som även utrikesminister Tobias Billström tidigare framfört till Irans utrikesminister.
