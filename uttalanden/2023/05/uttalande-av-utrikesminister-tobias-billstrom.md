# Uttalande av utrikesminister Tobias Billström

Uttalande av utrikesminister Tobias Billström med anledning av avrättning i Iran.


Det är med bestörtning som jag har tagit del av informationen att avrättningen av den svenske medborgaren Habib Chaab i dag har verkställts.

Dödsstraffet är ett omänskligt och oåterkalleligt straff och Sverige, tillsammans med övriga EU, fördömer dess tillämpning under alla omständigheter.

Den svenska regeringen har sedan Habib Chaab dömdes till döden tagit upp detta med iranska företrädare på hög nivå och krävt att straffet inte skulle verkställas.

Regeringen har vädjat till Iran att inte verkställa påföljden och jag har själv tagit upp frågan med Irans utrikesminister.
