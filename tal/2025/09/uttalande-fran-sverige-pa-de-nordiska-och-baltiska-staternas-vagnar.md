# Nordisk-baltiskt anförande till stöd för Ukrainas strävan efter en rättvis och hållbar fred

Anförande av Sveriges utrikesminister, Maria Malmer Stenergard, för de nordisk-baltiska staterna. Framfört vid Rådet för mänskliga rättigheter, 60:e sessionen, 19 september 2025.

Det talade ordet gäller.

Herr ordförande,

Jag har äran att tala för de nordiska och baltiska staterna.

I sommar passerades en dyster milstolpe: I juli var antalet civila dödsfall i Ukraina det högsta sedan maj 2022. Dessa tragiska förluster av oskyldiga människoliv, inklusive barns, skulle kunna upphöra omedelbart om Ryssland gick med på en fullständig och villkorslös vapenvila, som ett första steg på vägen mot meningsfulla förhandlingar.

Rysslands anfall den senaste tiden har dock tydligt visat att de inte är intresserade av fred.

Medan Ryssland försöker förhala förhandlingarna blir rapporterna om människorättskränkningar allt fler.

Vi är bestörta över läget i de tillfälligt ockuperade områdena. Över tvångsförflyttningarna och de lagstridiga deportationerna av barn. Och av tortyren och avrättningarna av krigsfångar – några av de många grova kränkningarna.

Vi tackar undersökningskommissionen för dess mycket viktiga arbete när det gäller att dokumentera dessa kränkningar. Undersökningskommissionens ytterst oroande redogörelser stärker oss i vårt orubbliga stöd för Ukrainas strävan efter en rättvis och hållbar fred.

Vi uppmanar Ryssland att upphöra med sitt anfallskrig mot Ukraina, att respektera Ukrainas suveränitet och territoriella integritet och att godta en fullständig vapenvila.

De nordiska och baltiska staterna stöder Ukraina helt och fullt, och kommer att fortsätta att göra det.
