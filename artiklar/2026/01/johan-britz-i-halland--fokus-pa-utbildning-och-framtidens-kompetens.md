# Johan Britz i Halland – fokus på utbildning och framtidens kompetens

Måndagen den 19 januari besökte arbetsmarknadsminister Johan Britz flera verksamheter i Halland. Under dagen fick han bland annat ta del av satsningar som kombinerar svenskkunskaper och yrkesutbildning, samt företagens arbete för att säkra kompetensförsörjningen.

– Det är inspirerande att se hur utbildningsaktörer och företag i Halland samarbetar för att möta arbetsmarknadens behov. Den är avgörande för att säkra kompetensförsörjningen i framtiden, säger arbetsmarknadsminister Johan Britz.

Dagen inleddes på Gekås Ullared där Johan Britz besökte en yrkesutbildning som kombinerar svenska för invandrare (SFI) med praktiskt arbete inom hotell, och storkök eller lager. Ett tydligt exempel på hur språk och yrkeskompetens kan utvecklas parallellt.

Därefter besökte Johan Britz Campus Varberg där han fick en inblick i flera av deras olika utbildningssatsningar. Bland annat besökte han det Kliniska laborativa centret (KLC) vid Högskolan i Halmstads sjuksköterskeprogram på Campus Varberg. Han tog också del av yrkeshögskoleutbildningen för elkonstruktörer och förde samtal med Techarena Varberg om framtidens kompetensbehov.

Besöket avslutades i Kungsbacka med möten med lokala företagare om arbetsmarknadsläget och företagens behov av kompetens.
