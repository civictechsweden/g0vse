# Strålsäkerhetsmyndigheten redo för ny kärnkraft

För att kunna hantera framtida tillståndsprövningar för ny kärnkraft gav regeringen Strålsäkerhetsmyndigheten i uppdrag att stärka sin kompetens. Myndigheten har nu lämnat över sin slutredovisning till klimat- och miljöminister Romina Pourmokhtari.

Under de senaste åren har Strålsäkerhetsmyndigheten haft i uppdrag att utvecklat sin förmåga att hantera tillståndsprövningar om att bygga och driva nya kärnkraftsreaktorer i Sverige. Arbetet har omfattat utveckling av kompetens, processer och regelverk för både befintlig och ny kärnkraftsteknik. Uppdraget slutredovisades den 18 december 2025.

Myndigheten har även genomfört kunskapshöjande dialoger med aktörer som visat intresse för att ansöka om att bygga ny kärnkraft i Sverige. Dialogen har handlat om frågor kring säkerhet, strålskydd och lokalisering av nya reaktorer samt hur tillståndsprövning går till. Denna form av dialog används i flera länder och förväntas minska risken för att senare kompletteringar och onödiga fördröjningar i tillståndsprocessen.

För att klara sitt utökade uppdrag har myndigheten dessutom vuxit från 300 till 400 medarbetare under de senaste två åren. Rekryteringarna har främst fokuserat på kärnteknisk kompetens.
