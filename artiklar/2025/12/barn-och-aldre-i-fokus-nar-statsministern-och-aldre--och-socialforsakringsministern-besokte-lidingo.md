# Barn och äldre i fokus när statsministern och äldre- och socialförsäkringsministern besökte Lidingö

Onsdagen den 10 december besökte statsminister Ulf Kristersson och äldre- och socialförsäkringsminister Anna Tenje ett trygghetsboende och en förskola på Lidingö. I fokus för besöket stod aktiv livsstil för äldre.

Äldre ska kunna leva ett aktivt, självständigt och meningsfullt liv med möjligheter att påverka sin vardag och känna sig delaktiga i samhället. Det gäller både de som gått i pension och de som vill fortsätta att arbeta, bidra eller delta.

Därför har regeringen gjort satsningar för stöd till social gemenskap och aktiviteter, flexiblare tjänstepensioner och sänkt skatt för pensionärer. Regeringen har även tagit fram, som ett av de första länderna i världen, en nationell strategi mot ensamhet, och ger stöd till civilsamhället för att motarbeta ofrivillig ensamhet bland äldre.
