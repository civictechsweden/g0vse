# Sverige förbereder sig för EU:s nya maskinregler

För att säkerställa att Sverige uppfyller EU:s nya krav på maskinsäkerhet ger regeringen ett uppdrag till en bokstavsutredare att analysera och föreslå nödvändiga författningsändringar.

EU:s maskinförordning ersätter det tidigare maskindirektivet och börjar tillämpas fullt ut den 20 januari 2027. Förordningen syftar till att harmonisera hälso- och säkerhetskrav för maskiner, undanröja handelshinder och ställa krav på medlemsstater att införa sanktioner vid överträdelser. Regelverket är avgörande för att säkerställa rättvisa konkurrensvillkor och skydda seriösa tillverkare inom EU:s inre marknad från aktörer i andra delar av världen som inte uppfyller samma krav.

Regeringen har nu gett i uppdrag att analysera hur svensk lagstiftning behöver anpassas till de nya EU-reglerna. Uppdraget omfattar att:

* jämföra maskinförordningen med nuvarande svenska regler,
* föreslå de författningsändringar som krävs,
* bedöma om vissa författningar behöver tas bort för att undvika dubbelreglering.

Arbetet ska ske i samråd med Arbetsmiljöverket, som är marknadskontrollmyndighet, samt andra berörda myndigheter och organisationer.

Redovisningen ska innehålla en konsekvensbeskrivning av förslagen, inklusive ekonomiska och samhällsekonomiska effekter. Om förslagen innebär kostnader för staten ska finansieringsförslag lämnas. Uppdraget ska redovisas senast den 31 augusti 2026.

Utredare är rådmannen Per Larsson.
