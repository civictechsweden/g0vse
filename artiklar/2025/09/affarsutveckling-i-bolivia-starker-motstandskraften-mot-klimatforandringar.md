# Affärsutveckling i Bolivia stärker motståndskraften mot klimatförändringar

Genom Nordiska utvecklingsfonden (NDF) bidrar Sverige till ett projekt i Bolivia som bidrar till motståndskraft mot klimatförändringar.

Affärsutveckling för biologisk mångfald i Bolivia stärker motståndskraften mot klimatförändringar

Bartolina Marayai bor i mellersta Bolivia i ett område som de senaste åren har utsatts för rekordstora skogsbränder samtidigt som omfattande förändringar har skett i markanvändningen. Hon grundade företaget Bartgwagwasu för att med palmträd som råvara framställa schampo och andra varor på ett sätt som bevarar träden utan att behöva avverka dem. Projektet har möjliggjort att företaget gått över från att använda vedugnar till gas vilket gör produktionen mer hållbar.

De rekordstora skogsbränderna som drabbade bolivianska Amazonas 2024 har understrukit vikten av att skydda regionens skogar, biologiska mångfald och försörjningen för de samhällen som är beroende av dem.

Bartgwagwasu är ett bland många företag i Latinamerika och Karibien som har fått stöd genom Ecomicro, ett program som Nordiska utvecklingsfonden har varit med och utvecklat med Interamerikanska utvecklingsbanken för att utveckla mikrofinansiering av näringslivets gröna omställning.

[Läs mer om projektet på Nordiska utvecklingsfondens webbplats (engelska) - extern webbplats,](https://www.ndf.int/newsroom/empowering-bolivian-bio-businesses-to-protect-the-amazon.html)
