# Maria Malmer Stenergard besökte Berlin

Den 16 september 2025 besökte Sveriges utrikesminister Maria Malmer Stenergard Berlin för ett möte med Tysklands utrikesminister Johann Wadephul.

Utrikesministrarna diskuterade bland annat att säkerheten i Östersjöområdet är en gemensam angelägenhet och att samarbetet mellan länderna har vidgats och fått nya viktiga dimensioner i och med Sveriges Nato-medlemskap.

Vidare träffade utrikesministern också ordföranden i Förbundsdagens utrikesutskott, Armin Laschet, och tillsammans med chefen för Försvarsmaktens operativa avdelning, Ewa Skoog-Haslum, fick hon en orientering av tyska företag i försvarssektorn, där teknik för att skydda kritisk infrastruktur var ett av samtalsämnena.
