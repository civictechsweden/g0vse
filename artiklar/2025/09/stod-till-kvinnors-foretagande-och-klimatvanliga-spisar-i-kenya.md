# Stöd till kvinnors företagande och klimatvänliga spisar i Kenya

Genom Gröna klimatfonden (GCF) bidrar Sverige till ett projekt i Kenya med fokus på kvinnors företagande och klimatvänliga spisar.

Mer än 80 procent av Kenyas befolkning använder biomassa för matlagning och uppvärmning, vilket är en stor källa till växthusgasutsläpp. Genom att ersätta öppna eldstäder med mer klimatvänliga, så kallade förbättrade spisar (ICS), kan utsläppen minskas.

Charity Njeri Gachanja driver ett av 53 kvinnoledda eller ägda ICF-företag i Kenya som ingår i projektet ”Promotion of Climate-Friendly Cooking: Kenya and Senegal”. Projektet syftar till att skala upp ICS-marknaden i Kenya och Senegal. Charity startade sitt företag, Charity Clay Works, för över 25 år sedan. Genom stödet från bland annat Gröna klimat­fonden har Charity kunnat skala upp sin verksamhet till en produktion om 1 000 till 3 000 spisar per månad. Hon har också utökat sin verksamhet till att omfatta installationer i hemmet.

Totalt sett förväntas cirka två miljoner hushåll, främst på landsbygden, att dra direkt nytta av projektet. Nästan en tredjedel av dessa hushåll leds av ensamstående kvinnor. Dessutom syftar projektet till att minska sannolikheten för luftvägssjukdomar och har en positiv indirekt effekt på möjligheten att bedriva inkomstgenererande aktiviteter, samt på barns skolnärvaro och utveckling. I december 2023 hade projektet bidragit till försäljning av över 1 120 000 förbättrade spisar, vilket förväntas resultera i en minskning av 1 575 000 ton koldioxid.

[Läs mer om Gröna Klimatfondens projekt med klimatvänliga spisar på dess hemsida (engelska) - extern webbplats,](https://www.greenclimate.fund/story/supporting-women-s-local-businesses-and-climate-friendly-cookstoves-kenya)
