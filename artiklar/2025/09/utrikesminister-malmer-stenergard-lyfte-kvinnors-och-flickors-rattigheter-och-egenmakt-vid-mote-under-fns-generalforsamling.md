# Utrikesminister Malmer Stenergard lyfte kvinnors och flickors rättigheter och egenmakt vid möte under FN:s generalförsamling

Utrikesminister Maria Malmer Stenergard deltog i ett evenemang som Sverige stod värd för tillsammans med UN Women under FN:s generalförsamlings högnivåvecka. Temat var kvinnors och flickors egenmakt. Evenemangets syfte var att uppmärksamma vikten av att främja jämställdhet och kvinnors och flickors egenmakt i en tid då kvinnors och flickors rättigheter ifrågasätts.

– Regeringen sätter kvinnors och flickors rättigheter och kvinnors ekonomiska egenmakt i centrum för vår utrikes- och utvecklingspolitiska agenda. Det växande globala motståndet mot jämställdhet och kvinnors och flickors rättigheter är djupt oroande. Sverige är därför en stark röst i FN för jämställdhet och för kvinnors och flickors åtnjutande av mänskliga rättigheter. säger utrikesminister Maria Malmer Stenergard.

Under eventet inledningstalade statsrådet Malmer Stenergard och UN Womens chef Sima Bahous och därefter följde en paneldiskussion med flera eminenta paneldeltagare.

Sverige är i år ordförande i UN Women och arbetar för att stärka kvinnors ekonomiska egenmakt. Jämställdhet är ett svenskt kärnvärde och en politisk prioritering för Sveriges regering.
