# Maria Malmer Stenergard tog emot Costa Ricas utrikesminister Arnoldo André Tinoco

Den 15 september tog utrikesminister Maria Malmer Stenergard emot Costa Ricas utrikesminister Arnoldo André Tinoco. Under mötet fördes samtal om stödet för Ukraina, hållbarhetsfrågor och handel.

Under mötet lyfte utrikesminister Maria Malmer Stenergard närvaron av svenska företag i Costa Rica och deras beredskap att vara en partner i landets gröna och digitala omställning.

Andra teman som diskuterades var stödet till Ukraina, klimat och miljö samt innovation och digitalisering. Även aktuella FN- och handelsfrågor stod på dagordningen.

Costa Rica firade sin självständighetsdag den 15 september, vilket uppmärksammades av utrikesminister Maria Malmer Stenergard vid mötet.
