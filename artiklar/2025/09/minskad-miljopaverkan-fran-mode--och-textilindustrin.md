# Minskad miljöpåverkan från mode- och textilindustrin

Genom Globala miljöfonden (GEF) bidrar Sverige till ett program som minskar miljöpåverkan från mode- och textilindustrin i bland annat Kambodja, Indien och Pakistan.

Globala miljöfonden ger stöd till ett program som främjar hållbar design, utvecklar ersättning av icke-förnybara material, bidrar till resurseffektiv produktion, ansvarsfullt inköpsbeteende och förbättrad insamling efter användning. Programmet inkluderar nio länder; Kambodja, Costa Rica, Ecuador, Indien, Mongoliet, Pakistan, Peru och Trinidad och Tobago. Det förväntas bidra till att stärka samarbetet mellan länder och regioner och stärka lokala ekonomier. Det förväntade resultatet av programmet är att utsläppen kommer att minska med ca sex miljoner ton växthusgaser och med 18 750 ton farliga kemikalier, samt att det kommer att återställa 825 000 hektar mark och ekosystem.
