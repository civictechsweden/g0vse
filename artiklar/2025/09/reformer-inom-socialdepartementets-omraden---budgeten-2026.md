# Reformer inom Socialdepartementets områden – Budgeten 2026

Regeringen avser i budgetpropositionen för 2026 lägga fram en rad förslag inom Socialdepartementets områden. På denna sida länkas de nyheter från budgeten som regeringen hittills har aviserat inom Socialdepartementets områden. Förslagen bygger på en överenskommelse mellan regeringen och Sverigedemokraterna.

## Höjt bostadsbidrag för ekonomiskt utsatta barnfamiljer med höga boendekostnader

För att stötta barnfamiljernas ekonomi avser regeringen att i budgetpropositionen för 2026 avsätta 655 miljoner kronor för att höja bostadsbidraget för ekonomiskt utsatta barnfamiljer med höga boendekostnader. Det kommer innebära mer pengar i plånboken för många barnfamiljer som i dag har det tufft.

[Pressmeddelande: Höjt bostadsbidrag för ekonomiskt utsatta barnfamiljer med höga boendekostnader](/pressmeddelanden/2025/09/hojt-bostadsbidrag-for-ekonomiskt-utsatta-barnfamiljer-med-hoga-boendekostnader/)

## Budgetpaket för att förebygga kriminalitet hos barn och unga

Inget barn ska utnyttjas av kriminella. Alla barn har rätt till frihet från alla former av våld. Regeringen och Sverigedemokraterna kommer i budgetpropositionen för 2026 föreslå flera åtgärder för att förebygga att barn och unga hamnar i kriminalitet. Satsningarna i paketet uppgår till 972 miljoner kronor för 2026.

[Pressmeddelande: Budgetpaket för att förebygga kriminalitet hos barn och unga](/pressmeddelanden/2025/09/budgetpaket-for-att-forebygga-kriminalitet-hos-barn-och-unga/)

## Kraftfull satsning för att stärka arbetet med psykisk hälsa, beroendevård och suicidprevention

I budgetpropositionen för 2026 föreslår regeringen 1,59 miljarder kronor för att intensifiera arbetet mot psykisk ohälsa, beroendeproblematik och suicid. Pengarna fördelas mellan regioner, myndigheter och en riktad satsning på en ny nationell funktion för suicidutredningar.

[Pressmeddelande: Kraftfull satsning för att stärka arbetet med psykisk hälsa, beroendevård och suicidprevention](/pressmeddelanden/2025/09/kraftfull-satsning-for-att-starka-arbetet-med-psykisk-halsa-beroendevard-och-suicidprevention/)

## Vaccin mot vattkoppor införs i det nationella allmänna vaccinationsprogrammet för barn

I budgeten för 2026 föreslår regeringen att vaccin mot vattkoppor införs i det nationella allmänna vaccinationsprogrammet för barn från och med 2027. Detta kompletteras med en tillfällig insats för att erbjuda ikappvaccinering till barn upp till 18 år som ännu inte fått skydd mot vattkoppor. I budgetpropositionen för 2026 avser regeringen att tilldela Folkhälsomyndigheten 3 miljoner kronor för att förbereda införandet.

[Pressmeddelande: Vaccin mot vattkoppor införs i det nationella allmänna vaccinationsprogrammet för barn](/pressmeddelanden/2025/09/vaccin-mot-vattkoppor-infors-i-det-nationella-allmanna-vaccinationsprogrammet-for-barn/)

## Regeringen satsar för att stärka barns och ungas villkor i utanförskapsområden

I budgetpropositionen för 2026 satsar regeringen 147 miljoner kronor 2026 på att minska utanförskapet och förbättra integrationen i Sverige. Bland satsningarna på Socialdepartementets områden ingår satsning på simkunnigheten i områden där utanförskapet är stort, satsning på friluftsliv i områden där utanförskapet är stort samt kartläggning av barnhälsovården för att stärka en god och jämlik hälsa hos små barn.

[Pressmeddelande: Regeringen satsar för att stärka barns och ungas villkor i utanförskapsområden](/pressmeddelanden/2025/09/regeringen-satsar-for-att-starka-barns-och-ungas-villkor-i-utanforskapsomraden/)

## En reform för att bryta bidragsberoendet och stärka Sverige

För många människor lönar det sig inte att arbeta samtidigt som det finns ett omfattande utanförskap som måste brytas. Alla som kan jobba ska göra det. Regeringen och Sverigedemokraterna avser därför att genomföra en omfattande bidragsreform för att fler barn ska se sina föräldrar gå till jobbet. I budgetpropositionen för 2026 avser regeringen att skjuta till cirka 1,5 miljarder kronor för att genomföra bidragsreformen.

[Pressmeddelande: En reform för att bryta bidragsberoendet och stärka Sverige](/pressmeddelanden/2025/09/en-reform-for-att-bryta-bidragsberoendet-och-starka-sverige/)

## Regeringen storsatsar på idrottshallar och annan plats för idrott

För att möta den stora bristen på idrottsanläggningar i samhället föreslår regeringen en omfattande satsning på att öka tillgången till platser för idrott. Regeringen avsätter 250 miljoner kronor per år 2026 och 2027 till idrottshallar och annan plats för idrott. Förslaget lämnas i budgetpropositionen för 2026.

[Pressmeddelande: Regeringen storsatsar på idrottshallar och annan plats för idrott](/pressmeddelanden/2025/09/regeringen-storsatsar-pa-idrottshallar-och-annan-plats-for-idrott/)

## Miljardsatsning mot vårdköer och andra riktade satsningar till hälso- och sjukvården

Svensk hälso- och sjukvård håller hög medicinsk kvalitet och står sig väl. Samtidigt väntar många patienter olagligt länge i vårdköer. Under mandatperioden har regeringen satsat cirka 18 miljarder kronor till hälso- och sjukvården för kortare vårdköer. Ändå väntar fortfarande många patienter olagligt länge i vårdköer.

Regeringen fortsätter det intensiva arbetet med att korta vårdköerna och stärka hälso- och sjukvårdens förutsättningar att bedriva en god och säker vård på lika villkor för hela befolkningen. I budgetpropositionen för 2026 föreslår regeringen att ytterligare 3,5 miljarder kronor avsätts till hälso- och sjukvården.

[Pressmeddelande: Miljardsatsning mot vårdköer och andra riktade satsningar till hälso- och sjukvården](/pressmeddelanden/2025/09/miljardsatsning-mot-vardkoer-och-andra-riktade-satsningar-till-halso--och-sjukvarden/)

## Utökad rätt till VAB

För att stärka föräldrars förutsättningar att förena arbete med familjeliv, avser regeringen att i budgetpropositionen för 2026 lämna förslag om att utvidga rätten till tillfällig föräldrapenning (VAB). Satsningen omfattar 74,1 miljoner kronor under 2026 och underlättar föräldrars kontakter med skola, förskola och socialtjänst.

[Pressmeddelande: Utökad rätt till VAB](/pressmeddelanden/2025/09/utokad-ratt-till-vab/)
