# Utrikesminister Maria Malmer Stenergard deltog i nordiskt utrikesministermöte tillsammans med Kanada

Den 18–19 augusti deltog utrikesminister Maria Malmer Stenergard vid ett utrikesministermöte i nordisk krets. I samband med mötet deltog även Kanadas utrikesminister Anita Anand.

Under mötet betonades vikten av ett starkt regionalt samarbete för att gemensamt möta utrikes- och säkerhetspolitiska utmaningar, inte minst med fokus på fortsatt stöd till Ukraina. Efter mötet hölls en gemensam pressträff.

Mötet hölls i Nuuksio i Finland, inom ramen för det nordiska utrikes- och säkerhetspolitiska samarbetsformatet N5. I år är det Finland som innehar samordningsansvaret för samarbetet, vilket Sverige ansvarade för under 2024.
