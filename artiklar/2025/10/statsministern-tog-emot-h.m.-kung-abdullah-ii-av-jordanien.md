# Statsministern tog emot H.M. Kung Abdullah II av Jordanien

Tisdagen den 7 oktober tog statsminister Ulf Kristersson emot Jordaniens kung Abdullah II, för lunchöverläggningar i Stockholm. Vid mötet deltog även Jordaniens utrikesminister Ayman Safadi och utrikesminister Maria Malmer Stenergard.

Lunchöverläggningarna fokuserade på att stärka de bilaterala relationerna mellan Sverige och Jordanien. Under mötet diskuterades också situationen i Mellanöstern.

– Jordanien är en viktig partner till Sverige, och till EU och Nato. Besöket gav tillfälle att diskutera situationen i Mellanöstern och hur vi kan fördjupa vårt bilaterala samarbete, säger statsminister Ulf Kristersson.
