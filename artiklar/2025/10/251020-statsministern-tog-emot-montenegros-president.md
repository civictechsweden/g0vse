# Statsministern tog emot Montenegros president

Måndagen den 20 oktober tog statsminister Ulf Kristersson emot Montenegros president Jakov Milatović för ett möte i Stockholm. Under mötet diskuterades bland annat Montenegros EU-anslutningsprocess. Deltog gjorde även EU-minister Jessica Rosencrantz.

– I dag hade jag äran att välkomna president Jakov Milatović till Stockholm. Vi förde goda samtal om Montenegros ambitiösa reformarbete på vägen mot EU-medlemskap. Sverige står fortsatt fast vid sitt stöd till Montenegros anslutningsprocess. En meritbaserad utvidgning är bra för Europa och bra för Sverige, säger statsminister Ulf Kristersson.

Under mötet diskuterade statsministern och president Milatović även utvecklingen på Västra Balkan och vikten av fortsatt stöd till Ukraina.
