# Statsministern värd för nordiskt toppmöte med EU-kommissionens ordförande

Den 28 oktober tog statsminister Ulf Kristersson emot sina nordiska kollegor för Nordiska ministerrådets statsministermöte i Stockholm. Under mötet diskuterades bland annat nordisk försörjningsberedskap, nordisk och europeisk konkurrenskraft samt nordisk och europeisk säkerhet. EU-kommissionens ordförande Ursula von der Leyen deltog under delar av mötet.

Vid sidan av statsminister Ulf Kristersson och EU-kommissionens ordförande Ursula von der Leyen deltog Danmarks statsminister Mette Fredriksen, Finlands statsminister Petteri Orpo, Färöarnas lagman Aksel V. Johannesen, Islands statsminister Kristrún Frostadóttir, Norges statsminister Jonas Gahr Støre, Ålands lantråd Katrin Sjögren samt Nordiska ministerrådets generalsekreterare Karen Ellemann i mötet.

I samband med mötet antog de nordiska statsministrarna och regeringsledarna en deklaration om vikten av det nordiska samarbetet med utgångspunkt i de nordiska ländernas styrkor som demokratier, ekonomier och gemensamma värderingar.

Mötet ägde rum i anslutning till Nordiska rådets session 2025, för vilken Sverige och riksdagen står värd.
