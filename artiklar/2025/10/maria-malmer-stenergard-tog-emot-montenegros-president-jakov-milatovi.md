# Maria Malmer Stenergard tog emot Montenegros president Jakov Milatović

Den 21 oktober tog utrikesminister Maria Malmer Stenergard emot Montenegros president Jakov Milatović. Under mötet fördes samtal om Montenegros EU-anslutningsprocess, hur landet ska fortsätta upprätthålla tempot i reformarbetet för ett EU-medlemskap och den politiska utvecklingen på västra Balkan.

Utrikesminister Maria Malmer Stenergard lyfte under mötet att Sverige fortsatt stödjer Montenegro och landets mål med att avsluta EU-anslutningsförhandlingar i närtid, och att hon ser fram emot att EU kan välkomna Montenegro som medlem när landet har uppnått alla kriterier som krävs.

I samband med sitt besök till Stockholm träffar Montenegros president Jakov Milatović även H.M. Konungen, statsminister Ulf Kristersson, talman Andreas Norlén samt EU-minister Jessica Rosencrantz.
