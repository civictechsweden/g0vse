# Maria Malmer Stenergard besökte Warszawa

Den 17 november 2025 besökte Sveriges utrikesminister Maria Malmer Stenergard Warszawa för ett möte med Polens utrikesminister Radosław Sikorski.

Utrikesministrarna diskuterade bland annat säkerheten i Östersjöområdet, att samarbetet mellan länderna har fördjupats inom ramen för det strategiska partnerskapet och har fått nya viktiga dimensioner i och med Sveriges Natomedlemskap.

Vidare avtäckte utrikesministern en minnesplakett på det svenska residenset, tillsammans med företrädare för motståndsrörelsen Solidaritet som var verksam under 1980-talet. Under 1989 fördes hemliga samtal mellan Solidaritet och den kommunistiska regimen på den svenska ambassaden, vilket var del i den större process som utmynnade i kommunismens fall i Polen och i övriga östblocket.
