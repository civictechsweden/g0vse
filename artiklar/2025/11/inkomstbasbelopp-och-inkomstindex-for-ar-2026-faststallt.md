# Inkomstbasbelopp och inkomstindex för år 2026 fastställt

Regeringen har fastställt det index – inkomstindex – som används vid uppräkningen av inkomstpensionen varje år. Inkomstindex ökar från 220,23 under 2025 till 228,08 år 2026, en ökning med 3,56 procent. Inkomstindex används bland annat för den årliga uppräkningen av inkomst- och tilläggspensioner.

Inkomstbasbeloppet för år 2026 har fastställts till 83 400 kronor. Inkomstbasbeloppet styr hur stor inkomst som försäkras i det allmänna ålderspensionssystemet. För 2026 uppgår den inkomsten till 56 050 kronor per månad.

## Balanstal i ålderspensionssystemet

För att följa att skulderna inte överstiger tillgångarna i inkomstpensionssystemet fastställer regeringen varje år ett balanstal. Om tillgångarna är lika stora som skulderna är balanstalet 1. Om tillgångarna är större än skulderna är balanstalet över 1. Balanstalet för 2026 är 1,1695.
