# Utbildning och kompetensförsörjning i fokus när Johan Britz besökte Linköping

Måndagen den 3 november besökte arbetsmarknadsminister Johan Britz Linköping för ett innehållsrikt program med fokus på utbildning, kompetensförsörjning och svensk industri. Under dagen besökte han både Linköpings universitet och försvarskoncernen SAAB.

– Att återvända till Linköping är inspirerande och meningsfullt. Här ser man tydligt hur utbildning och industri samverkar för att bygga framtidens arbetsmarknad, säger arbetsmarknadsminister Johan Britz.

Besöket inleddes vid Linköpings universitet. Där talade Johan Britz inför andraårsstudenter på civilingenjörsprogrammet i industriell ekonomi – en utbildning som Johan Britz själv har gått. Med sin bakgrund som tidigare student vid Linköpings universitet delade han även med sig av sina erfarenheter och reflektioner kring arbetsmarknadens utveckling och framtidens möjligheter.

Därefter besökte Johan Britz försvarskoncernen SAAB, där samtalen bland annat kretsade kring kompetensförsörjning, samverkan med skolor och utbildningar samt hur industrin kan bidra till att fler unga får en väg in i arbetslivet. Under besöket fick Johan Britz även att en rundtur i produktionen av stridsflygplanet Gripen.
