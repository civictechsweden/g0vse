# Statsministern delade ut regeringens utmärkelser

Den 20 november delade statsminister Ulf Kristersson ut belöningsmedaljen Illis quorum meruere labores och regeringens utmärkelse Professors namn till 2025 års mottagare. Även ansvariga statsråd deltog under ceremonin som ägde rum i Sagerska.

Belöningsmedaljen Illis quorum meruere labores och hederstiteln Professors namn är två av Sveriges främsta utmärkelser och tilldelas personer som gjort framstående insatser för kulturella, vetenskapliga och andra allmännyttiga ändamål.

Följande personer har under 2025 tilldelats Illis quorum meruere labores: Per-Olof H. Wikström, Anki Sandberg, Ingmar Skoog, Peter Strang, Kerstin Lindberg Göransson, Josef Fares och Claes Tingvall. Karin af Klintberg tilldelades regeringens utmärkelse Professors namn.
