# Statssekreterare Anders Hall besökte Etiopien

Den 3–6 mars besökte statssekreterare Anders Hall Etiopen för att diskutera frågor om återvändande och migration. Under resan träffade han olika regerings- och myndighetsföreträdare bland annat statssekreterare Mesganu Arga vid det etiopiska utrikesdepartementet och Selamawit Dawit, generaldirektör för den etiopiska migrationsmyndigheten ICS.

Regeringen har under de senaste åren intensifierat sitt arbete med återvändande av personer som inte har laglig rätt att vistas i landet. Etiopien är ett av Sveriges prioriterade länder i återvändandearbetet. Syftet med resan var att få till ett väl fungerande samarbete kring återvändande med Etiopien.

– För Sverige är det viktigt att hitta ett system för ett fungerande återvändande. För mig var resan till Etiopien viktig för att understryka det goda samarbete som vi redan har, vad vi behöver utveckla ytterligare, men också att diskutera ett bredare partnerskap med Etiopien. Jag uppfattade att Etiopien förstod våra konkreta önskemål kring återvändande och det välkomnar jag, säger Anders Hall.

Sverige står för tjugo procent av EU:s återvändandeärenden till Etiopien och det finns ett regelbundet inflöde av asylsökanden från Etiopien till Sverige. Under mötena diskuterades konkreta åtgärder för att förbättra återvändandearbetet.
