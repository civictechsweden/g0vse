# Skolminister Lotta Edholm besökte Örebro

Onsdagen den 12 mars besökte Lotta Edholm Örebro för att träffa rektorer och biträdande rektorer i kommunen och besöka den temporära minnesplatsen vid Campus Risbergska.

Skolministern deltog under dagen i Örebro kommuns ledarforum för rektorer och biträdande rektorer i grundskola och förskola. Där berättade hon om några av Utbildningsdepartementets pågående utredningar, bland annat Utredningen om bättre förutsättningar för rektorerna inom skolväsendet, samt svarade på frågor om regeringens skolpolitik. Hon besökte även den temporära minnesplatsen vid Campus Risbergska.
