# Statsminister Ulf Kristersson deltog i digitalt toppmöte

Lördagen den 15 mars deltog statsminister Ulf Kristersson vid ett digitalt toppmöte om vägen framåt mot en rättvis och hållbar fred i Ukraina. Värd för mötet var Storbritanniens premiärminister Keir Starmer.

Vid mötet gav president Zelenskyj sin syn på den senaste tidens samtal mellan USA, Ukraina och Ryssland. Vid mötet diskuterades också den “coalition of the willing” för att långsiktigt stärka Ukrainas säkerhet, som Frankrike och Storbritannien tagit initiativ till. Sverige tillhör den stora grupp länder som fortsätter de diskussionerna.

– Nu har Ukraina accepterat en överenskommelse för 30 dagars eldupphör, för att sedan kunna nå fram till hållbar fred. Nu ligger bollen hos Ryssland, som inte kan tillåtas försinka denna process eller ställa nya villkor på Ukraina, säger statsminister Ulf Kristersson.

Det fanns en bred enighet på mötet om att vägen framåt har några viktiga steg:

– Stärk europeiska Natoländers eget försvar. Samarbeta tätt inom EU och med resten av Europa. Fortsätta stärka Ukraina och fortsatta sanktioner mot Ryssland. Allt detta gör nu Sverige, säger statsminister Ulf Kristersson.
