# Vårbudgeten 2025 på fem minuter

(Ny version) Den 15 april presenterade regeringen sin vårbudget. I budgeten använder regeringen styrkan i den svenska ekonomin för att stärka den ekonomiska utvecklingen och för att parera de negativa effekter av den ekonomiska osäkerhet som råder.

Osäkerheten i omvärlden är stor. USA:s besked om kraftigt höjda tullar har skapat oro. Detta har lett till en ökad osäkerhet kring den globala tillväxten, vilket har skapat turbulens på de finansiella marknaderna. I det här läget står Sverige på en stabil ekonomisk grund och har möjlighet att agera ytterligare om så skulle behövas. Regeringens ekonomiska politik syftar till att sätta det svenska folkets ekonomi främst.
