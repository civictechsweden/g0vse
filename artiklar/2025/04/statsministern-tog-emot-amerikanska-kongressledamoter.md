# Statsministern tog emot amerikanska kongressledamöter

Fredagen den 25 april tog statsminister Ulf Kristersson emot en amerikansk kongressdelegation under ledning av Mike Rogers, ordförande i representanthusets försvarsutskott, för ett möte på Regeringskansliet.

Under mötet diskuterade statsministern och de åtta kongressledamöterna från båda partier bland annat det bilaterala försvarssamarbetet mellan Sverige och USA, Sveriges integration i Nato samt stödet till Ukraina. Under besöket träffade kongressdelegationen även försvarsminister Pål Jonson.

– Det är en förmån att välkomna en tvåpartidelegation från den amerikanska kongressen, ledd av representanten Mike Rogers. Vi har under dagen haft värdefulla diskussioner om bland annat försvarssamarbete och handel. Sverige och USA är starka allierade, säger statsminister Ulf Kristersson.
