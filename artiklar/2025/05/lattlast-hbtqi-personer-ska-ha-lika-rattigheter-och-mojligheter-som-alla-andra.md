# Lättläst: Hbtqi-personer ska ha lika rättigheter och möjligheter som alla andra

Alla människor har rätt att leva sina liv i frihet och trygghet. Men många hbtqi-personer kan inte det.
De vågar inte visa vilka de är och vilka de älskar.
Många utsätts för hot, hat, våld och diskriminering.

Förkortningen hbtqi-personer står för homosexuella,
bisexuella, transpersoner, queera och intersexpersoner.

## Regeringen har tagit fram en handlingsplan

Regeringen vill att hbtqi-personer ska ha lika rättigheter och möjligheter som andra personer.
Därför har regeringen tagit fram en handlingsplan
för att livet ska bli bättre för hbtqi-personer.

## Vilka områden ingår i handlingsplanen?

I handlingsplanen anger regeringen vissa områden som arbetet behöver fokusera extra på:

* hälsa, vård och sociala tjänster
* arbete
* unga hbtqi-personer
* äldre hbtqi-personer
* privatliv och familjeliv
* våld och diskriminering
* civila samhället
* kultur.

## Några myndigheter är extra viktiga i arbetet

Några myndigheter är extra viktiga i arbetet för
hbtqi-personers lika rättigheter och möjligheter:

* Arbetsmiljöverket
* Barnombudsmannen
* Diskrimineringsombudsmannen
* Folkhälsomyndigheten
* Forum för levande historia
* Jämställdhetsmyndigheten
* Migrationsverket
* Myndigheten för arbetsmiljökunskap
* Myndigheten för familjerätt och föräldraskapsstöd
* Myndigheten för ungdoms- och civilsamhällesfrågor
* Polismyndigheten
* Socialstyrelsen
* Statens kulturråd
* Statens skolverk.

## Det civila samhällets organisationer är också viktiga i arbetet

Civila samhällets organisationer gör också ett viktigt arbete
för hbtqi-personers lika rättigheter och möjligheter.
De får därför stöd i form av bland annat pengar.

## När ska handlingsplanen genomföras?

Handlingsplanen ska genomföras till och med 2027.
