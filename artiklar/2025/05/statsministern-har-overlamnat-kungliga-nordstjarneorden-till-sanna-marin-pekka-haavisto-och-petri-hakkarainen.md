# Statsministern har överlämnat Kungliga Nordstjärneorden till Sanna Marin, Pekka Haavisto och Petri Hakkarainen

Statsminister Ulf Kristersson har överlämnat den Kungliga Nordstjärneorden till Finlands tidigare statsminister Sanna Marin, tidigare utrikesminister Pekka Haavisto och utrikesrådet Petri Hakkarainen. De tilldelades utmärkelsen för insatser i samband med Sveriges Natointräde.

Beslutet om tilldelning av Kungliga Nordstjärneorden fattades av H.M. Konungen på förord av Regeringskansliet den 22 oktober 2024. Sanna Marin, Pekka Haavisto och Petri Hakkarainen tilldelas den svenska kungliga riddarorden för extraordinära insatser för svenska intressen i samband med Sveriges inträde i Nato.

Statsminister Ulf Kristersson överlämnade Nordstjärneorden på uppdrag av H.M Konungen vid en mottagning på Sveriges ambassad i Helsingfors den 27 maj.
