# Regeringen deltog vid högtidlighållande av 250 år av judiskt liv i Sverige

Den 5 maj deltog statsminister Ulf Kristersson och socialminister Jakob Forssmed vid ett högtidlighållande av 250 år av judiskt liv i Sverige. Evenemanget hölls i Stockholms stora synagoga.

År 2025 markerar 250 år av etablerat judiskt liv i Sverige. Jubileet är ett tillfälle att uppmärksamma den judiska minoriteten, den judiska kulturen och det judiska kulturarvet i hela landet.

Uppmärksammandet på måndagskvällen inleddes med musik, tal och berättelser om gemensam svensk-judisk historia, ett kulturarv som berikat Sverige i två och ett halvt sekel. H.M. Konungen och H.M. Drottningen närvarade.

Statsminister Ulf Kristersson höll ett tal under kvällen. För att ta del av talet i sin helhet, se länk under genvägar.
