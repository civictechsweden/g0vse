# Regionbesök i Östergötland

Sjukvårdsminister Acko Ankarberg Johansson genomförde sitt artonde regionbesök och Region Östergötland och Linköping blev resans mål.

Ministern inledde dagen med verksamhetsbesök på Patologen, Laboratoriemedicin och Röntgenkliniken tillsammans med avdelningarnas verksamhetschefer och politiker. Därefter fortsatte studiebesöket på magtarmmedicinska kliniken och Kirurgiska kliniken. Region Östergötland bedriver nationell högspecialiserad vård inom rekonstruktiv kirurgi vid inflammatorisk tarmsjukdom vid Universitetssjukhuset i Linköping.

## Dialogmöte om satsningar och pågående arbete

Vid varje regionbesök genomförs ett dialogmöte med regionens ledning där man diskuterar aktuella frågor inom hälso- och sjukvården. Dialogmötet avslutade besöket hos Region Östergötland. Deltagare var bland andra regionstyrelsens ordförande Marie Morell, förste vice ordförande Andreas Westöö, andre vice ordförande Kaisa Karro, regiondirektör Mikael Borin, hälso- och sjukvårdsdirektör Annika Öhrn, vårddirektör Ninnie Borendal Wodlin, hälso- och sjukvårdsnämndens ordförande Fredrik Sjöstrand och vice ordförande Annicki Oscarsson samt ordförande i regionutvecklingsnämnden Per Larsson.
