# Landsbygdsminister Peter Kullgren träffade Ukrainas jordbruks- och livsmedelsminister

Den 15 maj tog landsbygdsminister Peter Kullgren emot Ukrainas jordbruks- och livsmedelsminister Vitalii Koval i Stockholm.

De två träffades för ett bilateralt möte där bland annat handelsrelationer, samarbeten inom forskning, innovation och digitalisering inom jordbrukssektorn diskuterades.

Dagen fortsatte sedan med ett besök på Hamra Gård som är DeLavals försöksgård och ett centrum för forskning, utveckling och utbildning. Där fick ministrarna en rundtur på gården och information om mjölkproduktion. Djurvälfärd och hållbarhet var ytterligare teman under besöket.
