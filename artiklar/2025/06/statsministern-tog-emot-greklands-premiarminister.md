# Statsministern tog emot Greklands premiärminister

Torsdagen den 12 juni tog statsminister Ulf Kristersson emot Greklands premiärminister Kyriakos Mitsotakis för ett bilateralt möte i Stockholm.

Under mötet i Sagerska huset diskuterade ledarna bland annat stödet till Ukraina, den transatlantiska länken och digitalisering kopplat till ungas hälsa och medieanvändning.

– Grekland är en viktig EU-medlemsstat och en stark Natoallierad. Det var glädjande att ta emot PM Mitsotakis och diskutera hur vi ytterligare kan stärka det bilaterala samarbetet mellan våra länder på flera områden, säger statsminister Ulf Kristersson.
