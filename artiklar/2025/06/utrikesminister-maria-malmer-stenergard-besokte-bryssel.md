# Utrikesminister Maria Malmer Stenergard besökte Bryssel

Under sitt besök i Bryssel den 11 juni träffade utrikesminister Maria Malmer Stenergard ett flertal EU-kommissionärer, bland andra EU:s höga representant för utrikes frågor och säkerhetspolitik Kaja Kallas. Utrikesministern deltog även i en panel på tankesmedjan "German Marshall Funds Brussels Forum 2025".

Vid mötena med den höga representanten Kaja Kallas samt Marta Kos, EU-kommissionär för grannskapspolitik och utvidgning, Andrius Kubilius, EU-kommissionär med ansvar för försvar och rymdfrågor, och Hadja Lahbib, EU-kommissionär för humanitärt bistånd och krishantering, diskuterades aktuella utrikes- och säkerhetspolitiska frågor på EU:s dagordning.

Under Brussels Forum deltog utrikesministern i panelen ”Transatlantic Defense: Who Pays? Who Acts?”, ledd av Claudia Major från German Marshall, tillsammans med kommissionär Andrius Kubilius och Nadia Calviño, chef för Europeiska investeringsbanken. Utrikesministern framhöll Sveriges stöd till generalsekreterare Mark Ruttes förslag på ett höjt utgiftsmål i Nato och underströk vikten av bred politisk enighet bakom försvarssatsningar. Panelen väckte stort intresse och bidrog till en fördjupad diskussion om hur det transatlantiska samarbetet kan stärkas.

Utrikesministern träffade under besöket även Sveriges EU-representations personal.
