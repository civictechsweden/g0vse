# Statsministern överlämnade Kungliga Nordstjärneorden till Jens Stoltenberg

I dag, lördag den 15 februari, överlämnande statsminister Ulf Kristersson Kungliga Nordstjärneorden till Jens Stoltenberg. Stoltenberg förlänades orden för extraordinära insatser för svenska intressen.

Tidigare generalsekreterare för Nato Jens Stoltenberg förlänades Kungliga Nordstjärneorden den 22 oktober 2024, tillsammans med ytterligare nio utländska medborgare. Jens Stoltenberg tilldelades orden för sina betydelsefulla insatser till stöd för det svenska Natointrädet.

Statsminister Ulf Kristersson lämnade formellt över Nordstjärneorden på uppdrag av H.M Konungen i samband med den årliga säkerhetskonferensen i München.

– Jens Stoltenbergs ledarskap och diplomatiska skicklighet spelade en viktig roll i Sveriges inträde i Nato. Hans förmåga att främja samarbete och bygga allianser har bidragit till vår säkerhet. Den här utmärkelsen är ett uttryck för vår tacksamhet för hans insatser, säger Ulf Kristersson.
