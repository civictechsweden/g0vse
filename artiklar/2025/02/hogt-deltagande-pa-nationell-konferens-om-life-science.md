# Högt deltagande på nationell konferens om life science

Region Skåne arrangerade tillsammans med regeringens life science-kontor en nationell, digital konferens för aktörer inom life science den 30 januari. Konferensen lockade närmare 800 unika deltagare.

Regeringens ambitioner för life science-området är att Sverige ska vara en ledande life science-nation. I november 2024 lanserade regeringen en uppdaterad nationell strategi som innehåller nya målsättningar som uppmuntrar till kraftsamling på lokal, regional och nationell nivå. De bedöms vara särskilt angelägna att fokusera på för att uppnå excellens, långsiktig konkurrenskraft och stärkt patientnytta.

På den nationella konferensen delade representanter från näringsliv, lärosäten, myndigheter, regioner, patientorganisationer och kommuner med sig av sina erfarenheter berättelser, framgångsfaktorer och exempel på utveckling, samarbeten och behov. Forsknings- och innovationsrådet i Washington DC och innovationsrådet i Singapore gav en lägesbild från sina respektive länder.

Chefen för regeringens life sciencekontor, Jeanette Edblad, modererade ett panelsamtal med representanter från life science-sektorn, kring hur den nationella strategin för life science har använts och kan användas framåt använts som vägledning och inspiration, samt hur man kan kraftsamla och omsätta strategin i praktisk handling framåt.

EU håller för närvarande på att ta fram en strategi för life science. Här finns möjligheter för Sverige, med sin erfarenhet av strategiskt arbete inom life science, att på olika sätt vara med och påverka innehållet i strategin.

Se Region Skånes dokumentation från konferensen intill.
