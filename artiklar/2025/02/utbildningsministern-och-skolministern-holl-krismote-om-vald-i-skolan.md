# Utbildningsministern och skolministern höll krismöte om våld i skolan

Säkerhet, hot och våld i skolan stod i centrum för mötet den 17 februari då utbildningsminister Johan Pehrson och skolminister Lotta Edholm träffade företrädare för myndigheter, fackförbund och arbetsgivarorganisationer.

– Våldsdådet i Örebro var fruktansvärt. Alla ska kunna känna sig både trygga och säkra i skolan: personal, elever och vuxenstuderande. Det pågår nu ett intensivt arbete i Regeringskansliet med flera av Skolsäkerhetsutredningens förslag, säger utbildningsminister Johan Pehrson.

– Vi uppskattar de värdefulla inspelen och det stora engagemang vi mötte under dagens möte. Trygghet och säkerhet i förskolan och skolan är högt prioriterad frågor för regeringen, säger skolminister Lotta Edholm.

På mötet deltog företrädare för de här organisationerna:

* Arbetsmiljöverket
* Brottsförebyggande rådet
* Center mot våldsbejakande extremism
* Folkhälsomyndigheten
* Polismyndigheten
* Skolinspektionen
* Skolverket
* Socialstyrelsen
* Specialpedagogiska skolmyndigheten
* Fackförbundet Kommunal
* Sveriges Lärare
* Sveriges Skolledare
* Almega Utbildning
* Idéburna skolors riksförbund
* Sveriges kommuner och regioner
