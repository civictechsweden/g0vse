# Regeländringar beslutade den 17 oktober 2019

## Ändringar i förordningar som genomför industriutsläppsdirektivet

Regeringen har beslutat om följande förordningsändringar för att korrigera brister i genomförandet av industriutsläppsdirektivet.



Ändringarna innebär:

I förordningen om stora förbränningsanläggningar
– skyldighet att kontrollera utsläpp vid förbränning av brunkol,
– skärpta begränsningsvärden för utsläpp av svaveldioxid från nya förbränningsanläggningar som förbränner gas med lågt värmevärde från masugnar,
– vid allvarlig brist på bränsle får dispens ges från begränsningsvärden för svaveldioxid.

I förordningen om förbränning av avfall
– kravet på mätning av metaller i rökgaser utökas till att omfatta fler metaller,
– möjlighet att göra undantag från gränsvärden för svaveldioxid och kol för utsläpp som inte härrör från samförbränning av avfall.

I förordningen om användning av organiska lösningsmedel
– bestämmelserna om totala utsläpp av organiska lösningsmedel vid läderbeläggning och beläggning av bl.a. metall, plast och textil skärps,
– kraven på hur beräkningen av utsläppsmål i en plan för minskade utsläpp anpassas till industriutsläppsdirektivets krav,
– verksamheten träbeläggning läggs till i bestämmelsen om beräkning av referensvärde till en plan för minskade utsläpp.

Ändringarna träder i kraft den 14 november 2019\.

**Referenser:**

* Europaparlamentets och rådets direktiv 2010/75/EU av den 24 november 2010 om industriutsläpp (samordnade åtgärder för att förebygga och begränsa föroreningar)
* förordningen (2013:252\) om stora förbränningsanläggningar
* förordningen (2013:253\) om förbränning av avfall
* förordningen (2013:254\) om användning av organiska lösningsmedel

Kontaktperson:

Ingrid Backudd 08\-405 93 52
