# Regeländringar beslutade den 10 oktober 2019

## Förordningsändringar med anledning av EU\-förordningen om invasiva främmande arter

Regeringen har beslutat om de ändringar i artskyddsförordningen och i Havs\- och vattenmyndighetens och Naturvårdsverkets instruktioner som behövs med anledning av EU\-förordningen om invasiva främmande arter och listningen av signalkräftan som en art av unionsbetydelse.

Ändringarna handlar om att

* förbudet i artskyddsförordningen att föra in, förvara och transportera levande sötvattenkräftor utvidgas till att också gälla okokta kräftor,
* undantaget från förbudet i artskyddsförordningen ändras vad gäller signalkräftan så att det överensstämmer med vad som är förbjudet respektive tillåtet enligt EU\-förordningen och bestämmelser som genomför den,
* utpekandet av Havs\- och vattenmyndigheten och Naturvårdsverket som behöriga myndigheter enligt EU\-förordningen tas bort i myndigheternas instruktioner eftersom vilka som är behöriga myndigheter numera framgår av den svenska förordningen om främmande invasiva arter.

Ändringarna träder i kraft den 14 november 2019\.

**Referenser:**

* Europaparlamentets och rådets förordning (EU) nr 1143/2014 av den 22 oktober 2014 om förebyggande och hantering av introduktion och spridning av invasiva främmande arter
* artskyddsförordningen (2007:845\)
* förordningen (2011:619\) med instruktion för Havs\- och vattenmyndigheten
* förordningen (2012:989\) med instruktion för Naturvårdsverket

### Kontaktperson:

Ingrid Backudd 08\-405 93 52
