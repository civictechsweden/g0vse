# Regeländringar beslutade den 3 oktober 2019

## Förordningsändringar i industriutsläppsförordningen för att genomföra tre olika BAT-slutsatser

Regeringen har beslutat om ändringar i industriutsläppsförordningen. Kommissionen har med stöd av industriutsläppsdirektivet antagit slutsatser om bästa tillgängliga teknik, s.k. BAT-slutsatser, för stora förbränningsanläggningar, uppfödning av fjäderfän eller grisar samt produktion av organiska högvolymkemikalier. Dessa BAT-slutsatser förs in i 2 kap. industriutsläppsförordningen.

Ändringarna träder i kraft den 1 november 2019.

**Referenser:**

* kommissionens genomförandebeslut (EU) 2017/302 av den 15 februari 2017 om fastställande av BAT-slutsatser för intensiv uppfödning av fjäderfä eller gris, i enlighet med Europaparlamentets och rådets direktiv 2010/75/EU
* kommissionens genomförandebeslut (EU) 2017/1442 av den 31 juli 2017 om fastställande av BAT-slutsatser för stora förbränningsanläggningar, i enlighet med Europaparlamentets och rådets direktiv 2010/75/EU
* Kommissionens genomförandebeslut (EU) 2017/2117 av den 21 november 2017 om fastställande av BAT-slutsatser för produktion av organiska högvolymkemikalier, i enlighet med Europaparlamentets och rådets direktiv 2010/75/EU
* industriutsläppsförordningen (2013:250)

## Kontaktperson:

Ingrid Backudd 08-405 93 52
