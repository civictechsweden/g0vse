# Regeländringar beslutade den 11 december 2019

## Förordningsändring om statligt stöd för bättre vattenhushållning

Regeringen har beslutat om ändring i förordningen om statligt stöd för bättre vattenhushållning med innebörd att den inte längre ska vara tidsbegränsad.

I regleringsbrev till Havs- och vattenmyndigheten för 2019 infördes medel (25 miljoner kronor) för investering i ny teknik och för medfinansiering av åtgärder för en tryggad tillgång till dricksvatten. I vårändringsbudgeten 2019 förstärktes satsningen (ytterligare 20 miljoner kronor) och en stödförordning togs fram för att kunna fördela ut medlen. Bidraget ska avse åtgärder i fråga om vattenskyddsområden, vattenbesparande, framtagande av kunskaps- eller planeringsunderlag, investering i ny teknik eller andra åtgärder. Förordningen ger länsstyrelserna rätt att betala ut bidragen.

Referenser:

* förordningen (2019:556) om statligt stöd för bättre vattenhushållning

Kontaktperson:

Kristina Börjevik Kovaniemi 08-405 56 74
