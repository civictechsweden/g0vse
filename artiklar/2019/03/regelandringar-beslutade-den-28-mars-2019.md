# Regeländringar beslutade den 28 mars 2019

## Förordningsändring om förbud mot ammoniumkarbonatgödselmedel

Regeringen har beslutat om ändring i förordningen om förbud m.m. i vissa fall i samband med hantering, införsel och utförsel av kemiska produkter. Ändringen innebär att användning av ammoniumkarbonatgödselmedel förbjuds. Beslutet är en del av genomförandet av EU:s takdirektiv om luftföroreningar.

Ändringen träder i kraft den 1 maj 2019.

**Referenser:**

* Europaparlamentets och rådets direktiv (EU) 2016/2284 av den 14 december 2016 om minskning av nationella utsläpp av vissa luftföroreningar, om ändring av direktiv 2003/35/EG och om upphävande av direktiv 2001/81/EG
* förordningen (1998:944) om förbud m.m. i vissa fall i samband med hantering, införsel och utförsel av kemiska produkter

## Förordningsändring i SMHI:s instruktion

Regeringen har beslutat om ändring i förordningen med instruktion för Sveriges meteorologiska och hydrologiska institut. Ändringen innebär att gränsen för de sammanlagda intäkterna från SMHI:s tjänsteexport höjs från 15 till 20 procent av myndighetens totala förvaltningskostnader.

Ändringen träder i kraft den 1 maj 2019.

**Referenser:**

* förordningen (2009:974) med instruktion för Sveriges meteorologiska och hydrologiska institut

### Kontaktpersoner:

Gödselmedel: Anna-Karin Rosman 08-405 92 47
SMHI: Alexander Häggkvist 08-405 39 09
