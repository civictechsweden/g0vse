# Bakslag i processen för ett ordnat utträde

Den 15 januari röstade underhuset i det brittiska parlamentet med stor marginal nej till att godkänna det framförhandlade utträdesavtalet. Det innebar ett bakslag i processen för ett ordnat brittiskt utträde. Det innebär inte att processen avslutas.

Den svenska regeringens och EU-sidans engagemang för ett ordnat utträde förblir helhjärtat, eftersom ett avtalslöst utträde är ett synnerligen dåligt sätt att möta de utmaningar som utträdet innebär. Det skulle också lägga en mycket dålig grund för den framtida relationen mellan EU och Storbritannien.

Det inträffade gör emellertid risken för ett utträde utan avtal än mer tydlig och arbetet för att förbereda ett sådant utfall förblir därför en nödvändig del av brexitarbetet.
