# Europadagen 2019: Fred, gemenskap och framtid

Den 9 maj uppmärksammas Europadagen runt om i Europa. Årets Europadag, som denna gång infaller drygt två veckor innan valet till Europaparlamentet, är ett tillfälle att diskutera vilket Europa du vill ha i framtiden och en dag att uppmärksamma freden och sammanhållningen i Europa.

Europadagen firas sedan många år tillbaka gemensamt med EU-kommissionens representation i Sverige, Europaparlamentets kontor i Sverige, LO, TCO, SACO, Svenskt Näringsliv, Regeringskansliet och Sveriges kommuner och landsting.

I år uppmärksammas Europadagen i Stockholm på Centralstationen (klockan 08.00-17:00) och i Europahuset (Regeringsgatan 65, klockan 10.30-16:15). I Europahuset hålls olika seminarier med fokus på EU och dess framtid.

På Centralstationen kan du träffa medverkande organisationer, EU-medlemsländers ambassader och lyssna till korta framträdanden med fokus på EU-valet den 26 maj. Även Sveriges EU-minister, Hans Dahlgren, deltar under Europadagen.

Du kan också vara med digitalt under hashtaggarna #Europadagen och #SverigeiEU.

I faktarutan här intill kan du ta del av hela programmen för dagen.
