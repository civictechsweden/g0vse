# Energirådet antog rådsslutsatser om framtidens energisystem

När EU:s energiministrar träffades i Luxemburg den 25 juni antog de rådsslutsatser om framtidens energisystem. Ministrarna diskuterade också EU:s yttre energirelationer.

## Beslut om framtidens energisystem

Ministerrådet fattade under förra året beslut om lagstiftning för att nå EU:s klimat- och energimål till 2030. I slutet av 2018 presenterade EU-kommissionen ett förslag om en långsiktig klimatstrategi för EU till 2050.

Vid mötet den 25 juni antog energiministrarna slutsatser om hur energisektorn kan bidra till omställningen till 2030 och därefter. Ministrarna diskuterade även energisamarbeten mellan EU och länder utanför EU och hur dessa samarbeten kan bidra till energiomställningen.
