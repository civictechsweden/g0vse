# Framtiden för europeisk utvecklingsfinansiering

När minister för internationellt utvecklingssamarbete Per Olsson Fridh träffar sina EU-kollegor via video den 29 april ska de diskutera hur utformningen för finansiering av utvecklingsarbetet kan förbättras. EU:s finansministrar diskuterade frågan den 16 april.

2019 utsåg ministerrådet en arbetsgrupp att se över finansieringen av EU:s utvecklingsarbete för att hitta möjligheter att effektivisera den nuvarande strukturen och därmed uppfylla EU-prioriteringar på utvecklingsområdet. Arbetsgruppen kom fram till att EU:s medlemsländer bör samla all finansiering under en aktör och presenterade tre förslag: Europeiska banken för återuppbyggnad, EBRD, ett dotterbolag till Europeiska investeringsbanken, EIB, eller en nybildad utvecklingsbank.

En oberoende utredning kom sedan fram till att det mest kostnadseffektiva alternativet var att fortsätta bygga på nuvarande institutioner och resurser. För att uppnå önskade effekter av nuvarande struktur krävs förbättrat samarbete mellan institutionerna som arbetar med utvecklingsfrågor.

Regeringens utgångspunkt är att eventuella förändringar av utformningen av utvecklingsfinansiering bör syfta till att främja effektivitet. Fokus för utvecklingsarbetet bör ligga på demokrati, mänskliga rättigheter, jämställdhet och klimat samt att förändringar inte innebär nya kostnader för medlemsländerna.
