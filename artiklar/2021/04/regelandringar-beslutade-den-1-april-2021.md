# Regeländringar beslutade den 1 april 2021

## Ändring i förordningen om vissa utsläpp av växthusgaser

Regeringen har beslutat om en ändring i förordningen (2020:1180) om vissa utsläpp av växthusgaser. Genom ändringen får Naturvårdsverket en tydlig grund för att avslå ansökningar om gratis tilldelning av utsläppsrätter, vilket behövs för att det svenska regelverket ska vara i överensstämmelse med EU-rätten. EU-kommissionen har nyligen beslutat att 49 svenska fjärrvärmeanläggningar som eldar biomassa inte omfattas av utsläppshandelsdirektivet och inte är berättigade till gratis tilldelning av utsläppsrätter. Ändringen träder i kraft den 15 maj 2021.

**Referenser:**

* Europaparlamentets och rådets direktiv 2003/87/EG av den 13 oktober 2003 om ett system för handel med utsläppsrätter för växthusgaser inom gemenskapen och om ändring av rådets direktiv 96/61/EG
* kommissionens beslut (EU) 2021/355 av den 25 februari 2021 om nationella genomförandeåtgärder för gratis tilldelning under en övergångsperiod av utsläppsrätter för växthusgaser i enlighet med artikel 11.3 i Europaparlamentets och rådets direktiv 2003/87/EG [delgivet med nr C(2021) 1215]
* förordning (2021:247) om ändring i förordningen (2020:1180) om vissa utsläpp av växthusgaser

### Kontaktperson:

Johan Pettersson 08-405 82 41
