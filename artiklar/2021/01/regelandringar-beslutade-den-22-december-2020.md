# Regeländringar beslutade den 22 december 2020

## Upphävande av producentansvaret för returpapper

Regeringen har beslutat att förordningen om producentansvar för returpapper ska upphävas. Samtidigt beslutade regeringen om vissa ändringar i avfallsförordningen som bl.a. innebär att returpapper även i fortsättningen ska sorteras ut från annat avfall men att det utsorterade returpapperet ska samlas in av kommunerna. Följdändringar görs i fyra andra förordningar.

Regeringen beslutade även om en ny bestämmelse i avfallsförordningen där det anges till vilken länsstyrelse som en anmälan om transport av avfall ska göras. I förordningen om avgifter för prövning och tillsyn enligt miljöbalken uppdateras en hänvisning till deponiförordningen.

Ändringarna som innebär att producentansvaret för returpapper upphör ska träda i kraft den 1 januari 2022. Övriga ändringar ska träda i kraft den 1 februari 2021.

**Referenser:**

* Miljödepartementets promemoria [Kommunalt ansvar för insamling och materialåtervinning av returpapper](/remisser/2020/07/remiss-av-promemoria-kommunalt-ansvar-for-insamling-och-materialatervinning-av-returpapper/ "Kommunalt ansvar för insamling och materialåtervinning av returpapper") (M2020/01079)
* förordning (2020:1304) om upphävande av förordningen (2018:1463) om producentansvar för returpapper
* förordning (2020:1302) om ändring i avfallsförordningen (2020:614)
* förordning (2020:1303) om ändring i förordningen (1998:940) om avgifter för prövning och tillsyn enligt miljöbalken
* förordning (2020:1301) om ändring i miljötillsynsförordningen (2011:13)
* förordning (2020:1299) om ändring i förordningen (2018:1462) om producentansvar för förpackningar
* förordning (2020:1300) om ändring i förordningen (2018:1467) om ändring i förordningen (2012:259) om miljösanktionsavgifter

### Kontaktperson:

Linn Åkesson 08-405 84 59
