# Inför toppmötet i östliga partnerskapet

Det östliga partnerskapet är centralt i EU:s gemensamma utrikespolitik. Sedan lanseringen 2009 samarbetar EU inom en rad prioriterade områden med Armenien, Azerbajdzjan, Georgien, Moldavien, Ukraina och Belarus. I en video ger Anna Westerholm, Sveriges ambassadör för östliga partnerskapet, en bild av vad som nu är aktuellt och vad regeringen vill se i samarbetet de närmaste åren. Partnerskapets sjätte toppmöte äger rum i Bryssel den 15 december.
