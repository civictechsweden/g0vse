# Elektrifieringskommissionen: Anna Pettersson

Möt Anna Pettersson, Utvecklingsdirektör Region Västerbotten, som är ledamot i Elektrifieringskommissionen. Här berättar hon om uppdraget.


**Vilken är kommissionens viktigaste uppgift?**

− Att aktivt bidra med erfarenheter så att elektrifieringen av transportsektorn påskyndas och konkreta handlingar kommer till stånd.

**Vad kan du bidra med under de kommande två åren?**

− Jag kommer att bidra med det regionala utvecklingsperspektivet och tydliggöra norra Sveriges stora möjlighet att bidra med kompetens kring omställning, grön förnybar energi och vår förmåga att bidra med unik erfarenhet inom bland annat utvinning och förädling av råvaror som är helt avgörande både för att leda och lagra energi. Här sker just nu stora etableringar och kraftfulla hållbara investeringar görs av vår industri. Med vår tradition av energiintensiv industri, erfarenhet av samarbete med aktörer som är viktiga för hela Sveriges utveckling och omställning och genom de stora etablerings\- och utvecklingsprojekt som pågår kan jag bidra i arbetet med elektrifieringen.
