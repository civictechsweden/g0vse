# Jämlik utbildning och ungdomars delaktighet på EU-möte

Jämlik och inkluderande utbildning och ungdomars delaktighet i beslutsprocesser är två av frågorna på dagordningen när EU:s utbildningsministrar träffas i Bryssel den 17 maj. Ministrarna ska även diskutera initiativet om Europauniversitet.


## Jämlik och inkluderande utbildning för alla

Utbildningsministrarna ska diskutera omorganisationen av den högre utbildningen i EU. På mötet förväntas ministrarna godkänna rådsslutsatserna om jämlik och inkluderande utbildning för alla. I rådsslutsatserna uppmanas medlemsländerna att se till att skolor och universitet är säkra och inkluderande miljöer och att tillgängligheten till digitala verktyg och infrastruktur ökar.

## Ungdomars delaktighet i beslutsprocesser

Ministrarna förväntas godkänna slutsatserna om ungas deltagande i beslutsprocesser för att stärka ungas deltagande i samhället på alla nivåer. Medlemsländerna uppmanas att stödja ungas medverkan genom utbildningsinsatser, målgruppsanpassad information och ungdomsarbete.

## Initiativet om Europauniversitetet

Ministrarna förväntas att godkänna slutsatserna om initiativet om Europauniversitetet. I rådsslutsatserna uppmanas medlemsländerna att med tillgängliga resurser på nationell och EU\-nivå stötta initiativet om Europauniversitetet. Vidare uppmanas de att arbeta för att minska forsknings\- och utvecklingsgapet och ett tätare samarbete mellan institutionerna för högre utbildning.

Ambassadör Torbjörn Haak företräder Sverige på mötet.
