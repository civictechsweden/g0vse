# Elektrifieringskommissionen: Elisabet Falemo

Möt Elisabet Falemo, särskild utredare Elvägar, som är ledamot i Elektrifieringskommissionen. Här berättar hon om uppdraget.

**Vilken är kommissionens viktigaste uppgift?**

− Elektrifieringskommissionens viktigaste uppgift är att öka kunskap och ge överblick över de möjligheter som kan skapas för hållbara transportsystem. Förhoppningsvis kan kreativa samarbeten utvecklas genom att olika aktörer träffas.

**Vad kan du bidra med under de kommande två åren?**

− Jag kan bidra till arbetet med min erfarenhet av planeringsprocesser, miljökonsekvenser och tillståndsprocesser. Fram till september 2021 kan jag speciellt rapportera från arbetet i Elvägsutredningen, som kommer att föreslå regelverk och definitioner samt system för brukaravgifter för elvägar.
