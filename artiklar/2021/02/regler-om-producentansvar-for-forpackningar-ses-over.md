# Regler om producentansvar för förpackningar ses över

Miljödepartementet ska genomföra en intern utredning, så kallad bokstavsutredning, för att se över producentansvaret för förpackningar. Utredningen ska lämna förslag på nya bestämmelser om insamling och återvinning av förpackningar. Syftet är att skapa goda förutsättningar att nå materialåtervinningsmålen i EU:s förpackningsdirektiv.


Utredningen ska också ta fram de förslag som behövs för att genomföra de särskilda bestämmelserna i EU:s avfallsdirektiv om producentansvar, de så kallade minimikraven för förpackningar, retursystemet för plastflaskor och metallburkar, läkemedel, bilar, däck och eventuellt batterier.

Utredningens förslag om producentansvar för förpackningar ska kunna remitteras under hösten 2021\. Förslagen om minimikrav för vissa produkter kan vid behov remitteras tidigare under året. Minimikraven ska för existerande producentansvar vara genomförda senast i januari 2023 enligt EU:s avfallsdirektiv.
