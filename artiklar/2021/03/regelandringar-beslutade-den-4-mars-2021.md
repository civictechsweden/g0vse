# Regeländringar beslutade den 4 mars 2021

## Ändring i förordningen med instruktion för Havs\- och vattenmyndigheten

Regeringen har beslutat en förordning om ändring i förordningen med instruktion för Havs\- och vattenmyndigheten. Havs\- och vattenmyndighetens instruktion innehåller i dag en hänvisning till förordning (EG) nr 199/2008\. Med anledning av att förordningen upphävts och ersatts med en ny förordning har hänvisningen ändrats. I instruktionen hänvisas i stället till förordning (EU) 2017/1004\.

Ändringen träder i kraft den 1 april 2021\.

**Referenser:**

* Europaparlamentets och rådets förordning (EU) 2017/1004 av den 17 maj 2017 om upprättande av en unionsram för insamling, förvaltning och användning av data inom fiskerisektorn och till stöd för vetenskaplig rådgivning rörande den gemensamma fiskeripolitiken och om upphävande av rådets förordning (EG) nr 199/2008
* förordning (2021:190\) om ändring i förordningen (2011:619\) med instruktion för Havs\- och vattenmyndigheten

### Kontaktperson:

Anna Josefsson 08\-405 48 86
