# Regeländringar beslutade den 18 mars 2021

## Ändringar i LONA-förordningen för att underlätta återvätningssatsningen i budgetpropositionen 2021

Regeringen har beslutat om ändring i förordningen om statliga bidrag till lokala naturvårdsprojekt (LONA). Ändringar görs för att genomföra den återvätningssatsning som aviserades i budgetpropositionen 2021. Ändringarna innebär att syftesbeskrivningen i förordningen för våtmarks-/återvätningsåtgärder tydliggörs på så sätt att den uttryckligen omfattar bl.a. syftet att minska utsläppen av växthusgaser. Dessutom jämställs syftena med varandra ur prioriteringssynpunkt, dvs. åtgärder som ger förutsättningar för en förbättrad vattenförsörjning ska inte längre ges prioritet framför andra projekt. Ändringarna träder i kraft den 12 april 2021.

**Referenser:**

* förordning (2021:207) om ändring i förordningen (2003:598) om statliga bidrag till lokala naturvårdsprojekt

### Kontaktperson:

Linnéa Klefbäck 08-405 21 27
