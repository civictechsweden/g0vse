# Överenskommelse om EU:s gemensamma jordbrukspolitik

EU\-ländernas jordbruksministrar har under en längre period förhandlat om en reform av den gemensamma jordbrukspolitiken. När de möttes den 28 juni bekräftade de den överenskommelse som förhandlats fram med Europaparlamentet.


## EU:s gemensamma jordbrukspolitik

Efter att ha stått alltför långt ifrån varandra på det senaste mötet i maj, kunde ministerrådet och Europaparlamentet  nu nå en överenskommelse om EU:s gemensamma jordbrukspolitik, CAP, för åren 2023 – 2027\.

Överenskommelsen betyder att ministerrådet och parlamentet nu står bakom CAP\-reformens tre förordningar:

* Förordningen om strategiska planer
* Förordningen om finansiering, förvaltning och övervakning av CAP
* Förordning om en samlad marknadsorientering för jordbruksprodukter.

Medlemsländerna kan nu slutföra arbetet med de nationella strategiska planerna som beskriver hur CAP ska genomföras nationellt.

## Andra jordbruksfrågor

Ministrarna diskuterade även skyddsmål för honungsbin kopplat till användning av kemiska bekämpningsmedel.

Ministrarna fattade också beslut om att uppmana EU\-kommissionen att ta fram en studie om biologiska bekämpningsmedel, det vill säga insekter som används för att bekämpa västskadegörare.

## Lägesbeskrivning och vägledning inför fisket 2022

EU\-kommissionen presenterade sin årliga lägesbeskrivning av genomförandet av den gemensamma fiskeripolitiken. EU\-kommissionen redogjorde för de principer som gäller i arbetet med att ta fram förslag inför förhandlingarna om fångstmängder och kvoter för 2022\.

## Fiskerikontroll

Ministrarna fattade beslut om revision av regler för EU:s fiskerikontroll. Det handlar bland annat om teknisk modernisering av kontrollen och att förbättra att regler efterlevs och att målen för EU:s gemensamma fiskeripolitik nås. Beslutet handlar bland annat om spårbarhet vid försäljning och lagring av data, rapportering av fritidsfiske i havet och harmonisering av kriterier för överträdelser.

## Informationspunkter om fiske

EU\-kommissionen informerade om arbetet som pågår i medlemsländerna med nationella havsplaner. Sverige är i slutskedet av arbetet med den svenska havsplanen.

EU\-kommissionen informera också om mervärdet av att finansiera Europeiska havs\-, fiskeri\- och vattenbruksfonden.

Sverige företräddes på mötet av landsbygdsminister Jennie Nilsson.
