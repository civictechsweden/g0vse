# Regeländringar beslutade den 3 juni 2021

## Mer ändamålsenliga sammansättningsregler för mark\- och miljödomstolarna

Regeringen har efter riksdagens beslut om propositionen Mer ändamålsenliga sammansättningsregler för mark\- och miljödomstolarna (prop. 2020/21:104\) utfärdat ett antal lagar. Ändringarna syftar till att göra sammansättningsreglerna för mark\- och miljödomstolarna flexiblare och att rättens sammansättning i större utsträckning bestäms utifrån det enskilda målets eller ärendets karaktär. Ändringarna ska möjliggöra för effektivare resursutnyttjande i Mark\- och miljööverdomstolen.

På Justitiedepartementets område utfärdades ändring i lagen om mark\- och miljödomstolar och ändring i lagen med vissa föreskrifter angående tillämpningen här i riket av svensk\-norska vattenrättskonventionen av den 11 maj 1929\. På Miljödepartementets område utfärdades en följdändring i lagen med särskilda bestämmelser om vattenverksamhet.

Ändringarna träder i kraft den 1 juli 2021\.

**Referenser:**

* lag (2021:459\) om ändring i lagen (2010:921\) om mark\- och miljödomstolar med de materiella ändringarna,
* lag (2021:457\) om ändring i lagen (1929:405\) med vissa föreskrifter angående tillämpningen här i riket av svensk\-norska vattenrättskonventionen av den 11 maj 1929,
* lag (2021:458\) om ändring i lagen (1998:812\) med särskilda bestämmelser om vattenverksamhet

### Kontaktperson:

Ingrid Backudd 08\-405 93 52
