# Regeländringar beslutade den 26 mars 2020

## Ändring i industriutsläppsförordningen

Regeringen har beslutat om ändring i industriutsläppsförordningen för att genomföra kommissionens slutsatser om bästa tillgängliga teknik för avfallsbehandling. BAT-slutsatserna omfattar anläggningar som lagrar, återvinner eller bortskaffar avfall samt anläggningar som renar avloppsvatten från sådana anläggningar.

Europeiska kommissionen har med stöd av industriutsläppsdirektivet (2010/75/EU) beslutat om slutsatser om bästa tillgängliga teknik, s.k. BAT-slutsatser, för avfallsbehandling (BAT-WT, waste treatment).

BAT-slutsatser måste genomföras i svensk rätt och det görs genom ändring av 2 kap. industriutsläppsförordningen (2013:250).

Förordningen träder i kraft den 28 april 2020.

**Referenser:**

* Europaparlamentets och rådets direktiv 2010/75/EU av den 24 november 2010 om industriutsläpp (samordnade åtgärder för att förebygga och begränsa föroreningar)
* EU-kommissionens genomförandebeslut (EU) 2018/1147 av den 10 augusti 2018 om fastställande av BAT-slutsatser för avfallsbehandling, i enlighet med Europaparlamentets och rådets direktiv 2010/75/EU
* Industriutsläppsförordningen (2013:250)

### Kontaktperson:

Ingrid Backudd 08-405 93 52
