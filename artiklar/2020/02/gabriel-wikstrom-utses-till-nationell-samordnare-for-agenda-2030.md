# Gabriel Wikström utses till nationell samordnare för Agenda 2030

Regeringen utser Gabriel Wikström till nationell samordnare för Agenda 2030. Samordnaren ska stödja regeringen i arbetet med att genomföra Agenda 2030 nationellt.

Gabriel Wikström har tidigare varit minister med ansvar för folkhälso- och sjukvårdsfrågor, kommunpolitiker och engagerad i ungdomsfrågor.

− Jag är glad och hedrad över att få ta mig an det här uppdraget. Jag kommer arbeta för att fokuset på Agenda 2030-frågorna stärks i våra kommuner, regioner, näringsliv, civilsamhället och akademin stärks, säger Gabriel Wikström.

Som nationell samordnare ska Gabriel Wikström arbeta för att stärka, främja och fördjupa olika aktörers arbete. Genom samverkan och partnerskap mellan olika samhällsaktörer ska gemensamma planer tas fram. Ett särskilt fokus i samordnarens arbete ska läggas på barns och ungas perspektiv och delaktighet och på dem som befinner sig i en särskilt utsatt situation.

Uppdraget ska slutredovisas senast den 31 mars 2024.
