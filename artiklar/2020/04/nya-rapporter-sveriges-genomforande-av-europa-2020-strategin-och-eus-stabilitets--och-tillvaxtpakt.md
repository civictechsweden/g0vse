# Nya rapporter: Sveriges genomförande av Europa 2020-strategin och EU:s stabilitets- och tillväxtpakt

På torsdagen den 23 april 2020 beslutade regeringen om två årliga rapporter till EU-kommissionen. De handlar om hur Sverige genomför och lever upp till målen i Europa 2020-strategin respektive stabilitets- och tillväxtpakten. Här kan du läsa mer och ta del av rapporterna.

Smart tillväxt, hållbar tillväxt och tillväxt för alla. Det är de övergripande prioriteringarna för EU:s gemensamma tillväxt och sysselsättningsstrategi, Europa 2020. För att beskriva det nationella arbetet för att nå målen inom strategins fem områden; sysselsättning, social delaktighet, utbildning, forskning och utveckling samt klimat och energi, så sammanställer varje EU-land årligen en rapport till EU-kommissionen.

Här kan du läsa mer om årets nationella reformprogram och ta del av den i sin helhet:

[Rapport: Sveriges nationella reformprogram 2020](/rapporter/2020/04/sveriges-nationella-reformprogram-2020/ "Sveriges nationella reformprogram 2020")

Mer om Europa 2020-strategin finns här:

[Europa 2020-strategin](~/link/617f18cba2504a8d8f8a61eb8fbe5803.aspx "Europa 2020-strategin")

Regeringen har även fattat beslut om en annan årlig rapport, nämligen Sveriges konvergensprogram. I programmet beskrivs bland annat den ekonomiska politiken och Sveriges offentliga finanser i förhållande till stabilitets- och tillväxtpaktens regelverk.

Sveriges konvergensprogram och nationella reformprogram 2020 baseras främst på 2020 års ekonomiska vårproposition (prop. 2019/20:100), som regeringen överlämnade till riksdagen den 15 april 2020. Riksdagens finansutskott informerades om konvergensprogrammet och reformprogrammet den 21 april 2020. Den 23 april 2020 beslutade regeringen om konvergensprogrammet och reformprogrammet.

[Rapport: Sveriges konvergensprogram 2020](/rapporter/2020/04/sveriges-konvergensprogram-2020/ "Sveriges konvergensprogram 2020")
