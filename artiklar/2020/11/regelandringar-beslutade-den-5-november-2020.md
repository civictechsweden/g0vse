# Regeländringar beslutade den 5 november 2020

## Ändring i förordningen om geografisk miljöinformation

Regeringen har beslutat att förordningen om geografisk miljöinformation ändras så att kommuner får ett informationsansvar i fråga om detaljplaner och planbeskrivningar enligt plan- och bygglagen (PBL).

Förordningen innehåller bestämmelser om den svenska infrastrukturen för tillgång till och utbyte av geografisk miljöinformation som har elektronisk form och som är användbar för verksamheter och åtgärder som kan påverka människors hälsa eller miljön.

Ändringen av förordningen innebär att kommuner får ett informationsansvar som innefattar skyldigheten att tillgängliggöra detaljplaner och planbeskrivningar enligt PBL. Ett sådant informationsansvar bedöms utgöra en förutsättning för att kunna etablera en säker och standardiserad digital infrastruktur för tillgängliggörande av data om samhällsbyggnadsprocessen.

Ändringarna träder i kraft den 1 januari 2021.

**Referenser:**

* förordning (2020:905) om ändring i förordningen (2010:1770) om geografisk miljöinformation

### Kontaktperson:

Anna Josefsson 08-405 48 86
