# Prisbasbelopp för 2021 fastställt

Regeringen har fastställt prisbasbeloppet och det förhöjda prisbasbeloppet till 47 600 kronor respektive 48 600 kronor för år 2021\.


Prisbasbeloppet används bland annat inom socialförsäkringen och inom skattesystemet. Det förhöjda prisbasbeloppet används för att beräkna intjänad tilläggspensionspoäng för dem som kommer att få pension även enligt äldre pensionsregler.

Prisbasbeloppet för 2020 är 47 300 kronor. Det förhöjda prisbasbeloppet för 2020 är 48 300 kronor.

Höjningen av prisbasbeloppet gör också att taken i ersättningarna från sjuk\- och föräldrapenning höjs, då de räknas utifrån prisbasbelopp. (Till exempel 8 prisbasbelopp för sjukpenningen och 10 prisbasbelopp för föräldrapenningen).
