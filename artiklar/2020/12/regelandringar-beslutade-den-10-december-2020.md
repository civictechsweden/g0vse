# Regeländringar beslutade den 10 december 2020

## Ändring i strålskyddsförordningen

Regeringen har beslutat om en ändring i strålskyddsförordningen som innebär att Strålsäkerhetsmyndigheten inte längre behöver biträda Etikprövningsmyndigheten när den fastställer dosrestriktioner. Bakgrunden är att verksamheten har flyttats från Strålsäkerhetsmyndigheten till Etikprövningsmyndigheten. Sedan den 1 januari 2019 ska Etikprövningsmyndigheten ha nödvändig kompetens för att fastställa stråldosrestriktioner för personer som deltar i forskning och som inte förväntas få någon direkt medicinsk fördel av exponeringen. Etikprövningsmyndigheten är inte längre beroende av Strålsäkerhetsmyndighetens biträde i arbetet.

Ändringen träder i kraft den 1 januari 2021.

**Referenser:**

– förordning (2020:1223) om ändring i strålskyddsförordningen (2018:506)

### Kontaktperson:

Helen Blomberg 08-405 82 24
