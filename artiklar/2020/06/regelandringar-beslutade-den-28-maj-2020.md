# Regeländringar beslutade den 28 maj 2020

## Förordningsändringar med anledning av EU-förordningen om invasiva främmande arter

Regeringen har beslutat om två förordningsändringar som behövs för att genomföra EU-förordningen om invasiva främmande arter.

Den första ändringen är ändring i miljötillsynsförordningen där Havs- och vattenmyndigheten (HaV) från årsskiftet får tillsynsvägledningsansvaret för de invasiva främmande arter som lever i vatten. Förordningen träder i kraft den 1 januari 2021.

Den andra är en mindre ändring av artskyddsförordningens regler om signalkräfta som innebär att undantag från förbud att hantera och transportera signalkräftor utökas till att inte bara gälla i hanteringsområde utan även vid vissa andra vatten där HaV tillåtit fiske. Förordningen träder i kraft den 1 juli 2020.

**Referenser:**

* förordning (2020:419) om ändring i miljötillsynsförordningen (2011:13)
* förordning (2020:420) om ändring i artskyddsförordningen (2007:845)

### Kontaktperson:

Ingrid Backudd 08-405 93 52
