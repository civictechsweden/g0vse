# Gollegiella – Nordiskt samiskt språkpris delas ut hösten 2020

Gollegiella – Nordiskt samiskt språkpris ska delas ut för nionde gången hösten 2020 under det årliga mötet för ministrarna ansvariga för samefrågor och sametingspresidenterna. Mötet arrangeras i Helsingfors i november. Språkpriset delas ut till enskilda personer eller organisationer i Norge, Sverige, Finland och Ryssland som har gjort en insats för att främja de samiska språken.


Gollegiella – Nordiskt samiskt språkpris har instiftats av ministrarna för samefrågor i Norge, Sverige och Finland samt sametingspresidenterna i Norge, Sverige och Finland. Priset delas ut vartannat år, första gången år 2004\. Språkpriset är 15 000 euro.

## Språkprisets målsättning

Språkpriset ska medverka till att främja, utveckla eller bevara de samiska språken i Norge, Sverige, Finland och Ryssland.

## Vem kan få priset?

Språkpriset kan tilldelas enskilda personer, grupper, organisationer, föreningar och/eller institutioner som har gjort en betydelsefull insats för att främja de samiska språken skriftligt, muntligt eller i annan form. Initiativ av många slag för att främja det samiska språket beaktas. Priset kan delas.

## Föreslå en kandidat!

Medborgare, organisationer, institutioner och myndigheter i Norge, Sverige, Finland och Ryssland kan utse en kandidat för språkpriset år 2020\. Gör ett skriftligt förslag på en prisvinnare med en skriftlig motivering på högst 1\-2 sidor. Förslaget ska vara kommittén tillhanda **senast den 16 August 2020**. Adressen är:

Gollegiella – sekreterare för bedömningskommittén

Anne Kirste Aikio, Sametinget, Finland

[anne\-kirste.aikio@samediggi.fi](mailto:anne-kirste.aikio@samediggi.fi "anne-kirste.aikio@samediggi.fi")
