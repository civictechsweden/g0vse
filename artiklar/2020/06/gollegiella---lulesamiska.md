# GÅLLEGIELLA- Nuorttarijkaj sáme giellaguddnebálkká juogeduvvá tjavtjan 2020 (lulesamiska)

GÅLLEGIELLA - Nuorttarijkaj sáme giellaguddnebálkká juogeduvvá avtsát bále tjavtjan 2020, sámeministarij ja sámedikkepresidentaj jahkásasj tjåhkanimen Helsingforsan. Giellaguddnebálkká juogeduvvá aktugattjajda jali organisasjåvnåjda Vuonan, Svierigin, Suoman jali Gárjjelin sámegielajt åvddånahtátjit.

Gållegiella- Nuorttarijkaj sáme giellaguddnebálkká l ásaduvvam sámeministarijs ja sámedikkepresidentajs Vuonan, Svierigin ja Suoman. Guddnebálkká juogeduvvá fert nuppát jage, vuostasj bále jagen 2004. Guddnebálkká stuorrudak la 15 000 euro.

## Giellaguddnebálkká ulmme

Giellaguddnebálkká ulmme l sámegielajt åvddånahttet ja várjjalit Vuonan, Svierigin, Suoman ja Gárjjelin.

## Gut máhttá giellaguddnebálkáv oadtjot?

Giellaguddnebálkká juogeduvvá aktugattjajda, juohkusijda, organisasjåvnåjda, siebrijda ja institusjåvnåjda gudi li árvostahttám sámegielav/sámegielajt tjálalattjat, njálmálattjat jali ietjá láhkáj. Gájklágátja álggaga ma åvddånahtti gielav vieleduvvi. Guddnebálkká máhttá juogeduvvat guoktásij.

## Oajvvada åhttsev!

Viesádijt, organisasjåvnåjt, institusjåvnåjt ja fábmudagájt Vuonan, Svierigin, Suoman ja Gárjjelin máhtti nammadit åhttsev giellaguddnebálkkáj 2020. Buvte tjálalasj oajvvadusáv vuojtten ja tjálalasj tjielggidusájn 1-2 biele. Rája oajvvadusáv åvddål 16.8.2020. Diededibme rájaduvvá árvustallamrádáj:

Gållegiella - árvustallamráde

Anne Kirste Aikio

Sajos

Menesjärventie 2

FI-99870 Inari

[anne-kirste.aikio@samediggi.fi](mailto:anne-kirste.aikio@samediggi.fi "anne-kirste.aikio@samediggi.fi")
