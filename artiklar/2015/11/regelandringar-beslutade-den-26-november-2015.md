# Regeländringar beslutade den 26 november 2015

## Förordningsändringar gällande redovisning på energiområdet

Regeringen har beslutat om ändringar i förordningen om redovisning av nätverksamhet, förordningen om redovisning och revision av överföring av naturgas, lagring av naturgas och drift av förgasningsanläggning och i förordningen om redovisning av fjärrvärmeverksamhet.

I propositionen Tydligare redovisningsregler och nya rapporteringskrav för utvinningsindustrin föreslås en ny lag och några lagändringar som genomför EU:s nya redovisningsdirektiv. Riksdagen har antagit förslagen och regeringen har utfärdat lagarna. Med anledning av lagen och lagändringarna behövs rena följdändringar i några förordningar som innebär att rapporteringskraven utökas till att avse uppgifter om ”gemensamt styrda företag”.

### Referenser:

* Europaparlamentets och rådets direktiv 2013/34/EU av den 26 juni 2013 om årsbokslut, koncernredovisning och rapporter i vissa typer av företag, om ändring av Europaparlamentets och rådets direktiv 2006/43/EG och om upphävande av rådets direktiv 78/660/EEG och 83/349/EEG
* regeringens proposition Tydligare redovisningsregler och nya rapporteringskrav för utvinningsindustrin (prop. 2015/16:3\)
* civilutskottets betänkande 2015/16:CU6
* riksdagsskrivelse 2015/16:36
* förordningen (1995:1145\) om redovisning av nätverksamhet
* förordningen (2006:1051\) om redovisning och revision av överföring av naturgas, lagring av naturgas och drift av förgasningsanläggning
* förordningen (2006:1203\) om redovisning av fjärrvärmeverksamhet

### Mer information

Författningarna blir offentliga när de kommer ut från trycket i Svensk författningssamling. Det beräknas ske tisdagen den 8 december 2015\.

**Kontaktperson:**

Andreas Lindholm 08\-405 14 54
