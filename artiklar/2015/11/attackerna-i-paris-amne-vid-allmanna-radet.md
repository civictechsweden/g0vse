# Attackerna i Paris ämne vid Allmänna rådet

Förberedelserna inför EU\-toppmötet påverkades av attackerna i Paris när Allmänna träffades i Bryssel den 17 november. Statssekreterare Hans Dahlgren representerade Sverige.


Mötet inleddes med ytterligare kondoleanser till Frankrike efter attackerna i Paris på fredagskvällen den 13 november. Dessa attacker blev också föremål för mötesdeltagarna i deras förberedelser för kommande EU\-toppmöte den 17 och 18 december.

Därutöver förväntas även EU\-ledarna diskutera migrationsfrågan som Frankrike uttryckligen betonade ska skiljas från attackerna i Paris. Även Storbritanniens planer inför landets folkomröstning om EU\-medlemskap samt unionens relation till Ryssland och Ukraina förväntas också tas upp på toppmötet.

## Rättsstatsprincipen i digitaliseringens tid

Även rättsstatsprincipen diskuterades med anledning av att rådet hade sin årliga rättsstatsdialog. Rättstatsdialogen etablerades i slutet av 2014 för att förbättra den gemensamma förståelsen för rättsstatens principer i EU.  I år fokuserade ordförandeskapet på rättsstatsprincipen i digitaliseringens tid. Regeringen uppmärksammade precis som flera länder näthat som en särskild utmaning.

## Övriga punkter

Även arbetet med att förbättra EU:s lagstiftning togs upp. Kommissionen presenterande också sitt arbetsprogram för 2016 och den europeiska planeringsterminen.
