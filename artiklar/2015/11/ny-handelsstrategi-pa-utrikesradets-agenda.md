# Ny handelsstrategi på utrikesrådets agenda

Kommissionens handels- och investeringsstrategi står på dagordningen när EU:s handelsministrar möts i Bryssel 27 november i rådet för utrikes frågor/handel. Därutöver kommer förberedelser inför WTO:s ministerkonferens, TTIP-förhandlingarna med USA, mercosurförhandlingarna med ett antal asiatiska stater samt konsultationerna med Ukraina och Ryssland att tas upp. Statssekreterare Oscar Stenström, Näringsdepartementet, deltar för Sveriges räkning.

## Ny handels- och investeringsstrategi

Kommissionen presenterade i oktober en övergripande handels- och investeringsstrategi. Den lägger stort fokus på ekonomisk tillväxt, skapande av nya arbetstillfällen och transparens. Rådet väntas anta slutsatser som välkomnar strategin.

Regeringen välkomnar huvuddragen i strategin samt att frihandelsförhandlingar kommer att inledas med Australien och Nya Zeeland.

## TTIP-förhandlingarna med USA

Vid rådet väntas en diskussion om de pågående förhandlingarna mellan EU och USA om ett handels- och investeringspartnerskap, TTIP. Förhandlingarna inleddes 2013 och hittills har elva förhandlingsrundor genomförts. Vid mötet förväntas kommissionen ge en bild av förhandlingsläget. Förhandlingarna om inversteringsskydd och en tvistelösningsmekanism är uppskjutna i avvaktan på att EU ska formulera en enig position.

Regeringens målsättning är att EU ska nå ett djupt och omfattande avtal med USA som täcker alla viktiga aspekter av handel och investeringar med USA. Samtidigt ska möjligheten att upprätthålla och förstärka skyddet för bland annat miljön, människors och djurs hälsa samt arbetstagare bibehållas.

## Övriga dagordningspunkter

Därutöver kommer förberedelser inför WTO:s tionde ministerkonferens i Nairobi, förhandlingar mellan EU och Mercosur, förhandlingar mellan EU samt de trilaterala samtalen mellan EU, Ryssland och Ukraina om Ukrainas frihandelsavtal med EU att tas upp. Under lunchen kommer Kina att diskuteras.
