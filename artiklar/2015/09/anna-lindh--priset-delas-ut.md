# Anna Lindh-priset delas ut

Idag delas Anna Lindh\-priset ut till dokumentärfilmaren Leslee Udwin och kriminologen Camila Salazar Atías.


Efter Anna Lindhs bortgång för 12 år sedan instiftades Anna Lindhs Minnesfond med syftet att uppmuntra och stödja personer, i första hand kvinnor, med mod att bekämpa likgiltighet, fördomar, förtryck och orättvisor. Priset delas årligen ut till en person, organisation eller projekt som verkar internationellt. Priset delas ut idag i en ceremoni i riksdagen.

I år går priset till dokumentärfilmaren Leslee Udwin, skaparen av dokumentärfilmen ”India’s Daughter,” som fått stor uppmärksamhet världen över. Dokumentärfilmen skildrar en gruppväldtäkt och ett mord i Indien som väckte starka känslor och ledde till demonstrationer i Indien.

Priset går även till Camila Salazar Atías som är kriminolog på Fryshuset och en av Sveriges främsta experter på kriminella gäng. Camila driver projektet CIDES \- Center för information om destruktiva subkulturer vars uppgift är att analyserar och sprida kunskap. Genom sitt arbete har hon gjort det möjligt för gängkriminella att lämna sina destruktiva liv.

Bland tidigare pristagare finns bland annat den första kvinnliga utrikesministern i USA Madeleine Albright, israeliska journalisten Amira Hass och den burmesiska aktivisten Khin Ohmar.
