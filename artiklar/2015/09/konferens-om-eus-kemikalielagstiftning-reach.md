# Konferens om EU:s kemikalielagstiftning

Den 20 oktober 2015 hålls en konferens för att uppmärksamma den så kallade Reach\-lagstiftningen (EU:s lagstiftning för kontroll av farliga kemikalier). Konferensen äger rum i Bryssel, och Sverige bjuder tillsammans med andra sju andra EU\-länder och Norge in berörda aktörer att delta.


För snart tio år sedan sjösattes en ny kemikalieförordning – Reach \- som bland annat skulle generera tillräcklig kunskap om ämnenas farlighet och leda till en successiv utfasning av särskilt farliga ämnen. På konferensen ”Reach and Beyond \- Challenges and Possible Options for Improvements” kommer deltagarna analysera vad som fungerar bra och mindre bra med Reach, samt ta fram rekommendationer för hur förordningen bör utvecklas i framtiden.

Konferensen är ett resultat av det upprop – ”Reach Up”\- som initierades av klimat\- och miljöminister Åsa Romson och miljöministrar från sju andra länder under hösten 2014\. I ett [brev till berörda EU\-kommissionärer](/pressmeddelanden/2014/10/eu-maste-agera-om-hormonstorande-amnen/ "EU måste agera om hormonstörande ämnen ") uppmanade ministrarna bland annat till en skärpt reglering av farliga ämnen i varor liksom till att utveckla lagstiftningen så att riskerna med hormonstörande ämnen och nanomaterial kan fångas upp.
