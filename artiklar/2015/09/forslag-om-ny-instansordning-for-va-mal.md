# Förslag om ny instansordning för va-mål

Regeringen har i dag överlämnat en proposition till riksdagen med de lagförslag som är nödvändiga för att flytta Statens va\-nämnds uppgifter till mark\- och miljödomstolarna. Förslaget innebär att Va\-nämnden avvecklas och att mark\- och miljödomstolarna i fortsättningen prövar mål enligt lagen om allmänna vattentjänster.


Förslaget är ett led i arbetet att utveckla den statliga förvaltningen och ska bland annat bidra till en jämnare och effektivare hantering av va\-mål genom att ansvaret fördelas över landets samtliga mark\- och miljödomstolar. Regeringen har tagit särskild hänsyn till det ofta ojämna styrkeförhållandet mellan va\-huvudmannen och den enskilde fastighetsägaren. Mark\- och miljödomstolen förutsätts därför bedriva en mer omfattande processledning i va\-mål jämfört med vanliga tvistemål.

Genom att va\-målen inordnas under mark\- och miljödomstolen kommer den som önskar inleda ett mål att behöva betala en ansökningsavgift.

Den nya instansordningen förslås gälla från och med den 1 januari 2016\.
