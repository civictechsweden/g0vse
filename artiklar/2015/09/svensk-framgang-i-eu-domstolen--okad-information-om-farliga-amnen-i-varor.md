# Svensk framgång i EU-domstolen – ökad information om farliga ämnen i varor

Det ska bli enklare för konsumenter och yrkeskunder i EU att få veta om en vara innehåller farliga kemikalier. EU\-domstolen har beslutat att informationsrätten för farliga kemikalier ska gälla alla varor, vilket innebär att Sverige får stöd för en strikt tolkning av den europeiska kemikalielagstigningen. Sverige välkomnar domen som är en viktig del i arbetet med att få bort farliga kemikalier ur vardagen.




EU:s kemikalielagstiftning (Reach) säger att en leverantör är skyldig att när en vara innehåller över 0,1 procent av ett särskilt farligt ämne. Detta innebär att yrkeskunder ska få informationen direkt och konsumenter har på begäran rätt att få motsvarande information från leverantören inom 45 dagar. Sverige och sex andra europeiska länder har tolkat reglerna som att haltgränsen gäller för varje komponent av en vara. EU\-kommissionens tolkning har däremot varit att informationskravet gäller för halter över 0,1 procent på hela varan. Det har hittills inneburit att leverantörer inte behövt informera om enskilda produkter med en haltgräns över 0,1 procent så länge de varit en del av en vara som i sin helhet inte överstiger haltgränsen.

Lagen har nu prövats hos EU\-domstolen som gjort samma tolkning som Sverige. Domstolen konstarerar att rätten till information ska gälla oavsett om en vara säljs separat eller ingår som del av en sammansatt vara. Det innebär att rätten till information gäller för exempelvis ett cykeldäck som överstiger haltgränsen oavsett om det säljs separat eller ingår som del av en cykel.
