# Manifestation för asylmottagande

Statsminister Stefan Löfven talade på manifestationen ”Refugees welcome – manifestation för asylmottagande” som hölls på Medborgarplatsen med anledning av den internationella flyktingkrisen.

Där gav han sin syn på att EU kan och måste göra mer.

- EU måste kraftigt öka sitt mottagande av kvotflyktingar och Sverige, vi ska göra vår del av det åtagandet, sa statsministern i sin appell.

Statsminister Stefan Löfven talade om att han på tisdag reser till Berlin för att träffa Tysklands förbundskansler, Angela Merkel, för att diskutera en plan för hur Europa ska möta den internationella flyktingkrisen. När de träffades i februari bestämde de att Sverige och Tyskland skulle arbeta för att få alla EU:s medlemsländer skulle dela på ansvaret för asylmottagandet.

- Sverige ska fortsätta att ta sitt ansvar. Men det räcker inte. Hela Europa måste göra mer.
- Det behövs ett tvingande och permanent omfördelningssystem för att alla EU-länder ska ta emot människor som flyr för sina liv.
