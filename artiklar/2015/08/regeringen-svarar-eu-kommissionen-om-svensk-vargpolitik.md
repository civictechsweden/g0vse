# Regeringen svarar EU-kommissionen om svensk vargpolitik

I dag ger regeringen sitt svar på EU-kommissionens kompletterande motiverade yttrande angående den svenska vargpolitikens förenlighet med kraven i art- och habitatdirektivet. I svaret redogör regeringen för sin syn på EU-kommissionens synpunkter.

EU-kommissionen anser att Sverige inte har uppfyllt sina skyldigheter enligt art- och habitatdirektivet eftersom Sverige har antagit en vargpolitik, med årliga beslut om licensjakt på varg, vilken EU-kommissionen anser påverkar den gynnsamma bevarandestatusen för den svenska vargen.
