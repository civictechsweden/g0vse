# SIPRI högt rankat

Stockholm International Peace Research Institute (SIPRI) är en av världens högst rankade tankesmedjor.

Stockholm International Peace Research Institute (SIPRI) är en av världens högst rankade tankesmedjor. Think Tanks and Civil Societies Program (TTCSP) vid the University of Pennsylvania sätter SIPRI på en hedrande 6:e plats i rapporten 2014 Global Go To Think Tank Index.

- Det är mycket glädjande att se att SIPRI fortsatt hävdar sig så väl bland världens ledande forskningsinstitut. Det var ett framsynt beslut när riksdagen 1966 tog fasta på förslag från bland annat Alva Myrdal, som också var SIPRI:s första styrelseordförande, att inrätta institutet. Behovet av en oberoende och djupt sakkunnig forskning på freds- och nedrustningsområdet kvarstår i allra högsta grad idag, säger utrikesminister Margot Wallström.
