# FN:s råd för mänskliga rättigheter granskar Sverige

Den 26 januari 2015 granskas Sverige för andra gången i FN:s råd för mänskliga rättigheter (MR\-rådet). Det sker inom ramen för MR\-rådets allmänna ländergranskning, Universal Periodic Review (UPR). Varje land granskas vart fjärde år, Sveriges första granskning skedde 2010\.


Granskningen är ett tillfälle att redogöra för vad regeringen har gjort för de mänskliga rättigheterna i Sverige, inom alla olika politikområden. Den ger också möjlighet till dialog med andra länder. Den svenska delegationen leds denna gång av kabinettsekreterare Annika Söder.

Det som skiljer en UPR\-granskning från ett sedvanligt förhör i FN:s konventionskommittéer är bland annat att UPR\-granskningen utförs av andra stater och inte av opolitiska MR\-experter. Alla frågor med bäring på mänskliga rättigheter i Sverige kan komma att lyftas under granskningen. UPR\-granskningen kommer att mynna ut i ett stort antal rekommendationer som Sverige kommer att behöva ta ställning till.

Det civila samhället har en viktig roll i UPR\-processen. Tre olika rapporter ligger till grund för granskningen \- den svenska regeringens rapport, en rapport som sammanfattar det civila samhällets egna rapporter och FN:s rapport om Sverige.

Rapporterna finns att ladda ner på FN:s hemsida www.ohchr.org. Där kan man också kunna följa en webbsändning live av dialogen med Sverige. Sveriges rapport finns även på regeringens webbplats för mänskliga rättigheter.

[Regeringens webbplats för mänskliga rättigheter](http://www.manskligarattigheter.se/sv/vem-gor-vad/forenta-nationerna/fn-s-rad-for-manskliga-rattigheter)

[Hemsida: Office of the United Nations High Commissioner for Human Rights](http://www.ohchr.org/EN/Pages/WelcomePage.aspx)

[UN Web TV: 21st Session of the Universal Periodic Review of Human Rights Council](http://webtv.un.org/)
