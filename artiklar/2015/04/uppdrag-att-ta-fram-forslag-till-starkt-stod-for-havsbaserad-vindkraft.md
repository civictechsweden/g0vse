# Uppdrag att ta fram förslag till stärkt stöd för havsbaserad vindkraft

Regeringen anser att Sverige på sikt ska ha ett energisystem som baseras på 100 procent förnybar energi. Sverige har särskilt bra förutsättningar att bygga ut den förnybara energin genom den goda tillgång till vatten, vind och skog som finns i landet. Den förnybara elproduktionen bör byggas ut ytterligare.

Vindkraften kommer att spela en viktig roll för att regeringens ambitioner när det gäller utvecklingen av den förnybara elproduktionen ska kunna uppnås.

Energimyndigheten har fått i uppdrag att ta fram förslag på hur ett förstärkt stöd till havsbaserad vindkraft kan utformas. I uppdraget ingår bland annat att analysera olika former av stöd såsom exempelvis upphandling (utlysning), investeringsstöd, marknadsintroduktions- och demonstrationsstöd, finansiering av elanslutningen.

Uppdraget ska redovisas till Miljö- och energidepartementet senast den 1 juni 2015.
