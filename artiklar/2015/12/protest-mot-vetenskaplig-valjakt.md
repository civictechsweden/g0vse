# Protest mot vetenskaplig valjakt

Sverige ställer sig tillsammans med EU\-länderna bakom Nya Zeelands protest, så kallad demarche, mot japansk vetenskaplig valjakt.


Nya Zeeland har tagit initiativ till en protest mot Japans valjakt, en så kallad demarche. EU har ställt sig bakom denna demarche. Bakgrunden är att Internationella valfångstkommissionens (IWC) vetenskapliga kommitté har pekat på en rad punkter där man anser att den japanska planen för jakten behöver förtydligas. Bland annat ifrågasätts behovet att använda dödliga metoder för att få fram de data och resultat som forskningsplanen syftar till. Sverige anser att detta måste klargöras innan den japanska jakten kan starta.

Valar rör sig över stora områden och över nationsgränser. All valjakt behöver därför förvaltas internationellt av Internationella valfångstkommissionen och i linje med kommissionens vetenskapliga kommitté.
