# Statsministern deltog under Münchens säkerhetskonferens

Under den stora säkerhetskonferensen i München den 17-19 februari träffade statsministern bland andra USA:s vice president Kamala Harris, Storbritanniens premiärminister Rishi Sunak och Nato:s generalsekreterare Jens Stoltenberg. Även de nära kollegorna i Finland, president Sauli Niinistö och statsminister Sanna Marin.

– I farliga tider är enighet och samarbete mellan demokratier extra viktigt och jag får tydlig bekräftelse på att det från Nato-länderna finns ett mycket stort stöd för Sveriges och Finlands Nato-anslutningar, och för att våra länder ska gå tillsammans in i den fria världens försvarsallians, säger Ulf Kristersson.

Han understryker att både Sverige och Finland redan nu är säkrare än innan ansökan om medlemskap i Nato, särskilt tack vare de försvarsförsäkringar vi har fått från framtida allierade.

– Både Sverige och Finland är säkrare nu än innan vi ansökte om medlemskap i Nato, inte minst på grund av de försvarsförsäkringar vi har fått från framtida allierade. Men naturligtvis är det starkaste skyddet ett fullvärdigt medlemskap i Nato, säger Ulf Kristersson.

Med en bred majoritet i Sveriges riksdag och tillsammans med Finland jobbar Ulf Kristersson, regeringen och alla de som står bakom Nato-medlemskapet hårt för att det ska bli verklighet så snart som möjligt.

Under konferensen deltog även utrikesminister Tobias Billström, försvarsminister Pål Jonson, och minister för civilt försvar Carl-Oskar Bohlin.
