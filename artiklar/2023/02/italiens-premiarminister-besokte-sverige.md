# Italiens premiärminister besökte Sverige

Italiens premiärminister Giorgia Meloni besökte Stockholm den 3 februari för samtal med statsminister Ulf Kristersson.


I fokus på mötet stod dagordningen för nästa veckas extrainsatta Europeiska råd, betydelsen av ett starkt och enat europeiskt stöd till Ukraina liksom det svenska EU\-ordförandeskapets prioriteringar – för ett grönare, säkrare och friare Europa.

Vid nästa veckas möte i Europeiska rådet står Rysslands krig mot Ukraina, ekonomiska frågor och migration på agendan.

Sverige och Italien har redan idag ett starkt samarbete, inte minst inom den gröna omställningen, energi och digitalisering. Med potential att utvecklas än mer.

Vid mötet deltog från svensk sida även EU\-minister Jessika Roswall och Sveriges ambassadör i Rom, Jan Björklund.
