# Regeländringar beslutade den 15 december 2022

## Straffansvar för otillåten fartygsåtervinning införs

Regeringen har efter riksdagens godkännande av propositionen En särskild straffbestämmelse för otillåten fartygsåtervinning utfärdat lag om ändring i miljöbalken. Lagen innehåller straffansvar för otillåten fartygsåtervinning samt bestämmelser om förverkande och utökad domsrätt kopplade till brottet otillåten fartygsåtervinning. Lagen innehåller även en rättelse av 17 kap. 3 § miljöbalken.

Ändringarna träder i kraft den 1 mars 2023\.

**Referenser:**

* regeringens proposition En särskild straffbestämmelse för otillåten fartygsåtervinning (prop. 2022/23:4\)
* miljö\- och jordbruksutskottets betänkande En särskild straffbestämmelse för otillåten fartygsåtervinning (bet. 2022/23:MJU3\)
* riksdagsskrivelse 2022/23:49
* lag (2022:1799\) om ändring i miljöbalken

### Kontaktpersoner:

Lina Oskarsson 08\-405 53 72
