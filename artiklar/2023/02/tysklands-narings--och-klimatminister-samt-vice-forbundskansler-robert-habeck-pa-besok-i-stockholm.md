# Tysklands närings- och klimatminister samt vice förbundskansler Robert Habeck på besök i Stockholm

Under torsdagen tog energi\- och näringsminister samt vice statsminister Ebba Busch emot Tysklands närings\- och klimatminister samt vice förbundskansler Robert Habeck tillsammans med miljö\- och klimatminister Romina Pourmokhtari och bistånds\- och utrikeshandelsminister Johan Forssell.


Fokus vid besöket låg på samtal relaterade till det svenska EU\-ordförandeskapet och den starka bilaterala relationen mellan Sverige och Tyskland.

Under torsdagens möten diskuterades bland annat de svenska prioriteringarna under vårens ordförandeskap och den europeiska energipolitiken, elmarknadsdesign, konkurrenskraft och klimatomställning samt även bilaterala energisamarbeten mellan Sverige och Tyskland.
