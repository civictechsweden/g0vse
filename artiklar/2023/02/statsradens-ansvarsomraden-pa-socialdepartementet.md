# Statsrådens ansvarsområden på Socialdepartementet

Socialdepartementet har fyra statsråd med ansvar för frågor som rör samhällets välfärd, så som folkhälsan, sjukvården, socialförsäkringen, äldreomsorgen, socialtjänsten, civila samhället, ungdomspolitiken och idrotten. Här redovisas ansvarsfördelningen av frågorna mellan statsråden.

## Jakob Forssmed, socialminister

Socialminister Jakob Forssmed är departementschef för Socialdepartementet. Socialministern ansvarar bland annat för följande frågor:

* Folkhälsopolitiken, inbegripet främjande av hälsa och förebyggande av ohälsa samt suicidprevention
* Psykiatri och psykisk hälsa
* Tandvård
* Läkemedel, medicintekniska produkter och kosmetika
* Apoteksväsendet
* Smittskydd, inbegripet covid-19 (testning, vaccination med mera)
* Idrott
* Civila samhällets villkor och statsbidrag
* Trossamfund
* Begravningsväsendet
* Antimikrobiell resistens (AMR)
* Hälsodata, e-hälsa och life science
* Global hälsa
* Friluftslivets organisationer samt utveckling av friluftsliv för god folkhälsa

## Elisabet Lann, sjukvårdsminister

Sjukvårdsministern ansvarar bland annat för följande frågor:

* Hälso- och sjukvård, med undantag för frågor om psykiatri
* Hälso- och sjukvårdspersonalens yrkesutövning
* Hälso- och sjukvårdens kompetensförsörjning
* Hälso- och sjukvårdens krisberedskap
* Ungdomspolitik
* Politik avseende alkohol, narkotika, dopning, tobak samt spel om pengar (ANDTS)

## Camilla Waltersson Grönvall, socialtjänstminister

Socialtjänstministern ansvarar bland annat för följande frågor:

* Socialtjänst, inbegripet omsorger om barn och ungdom, omsorg om funktionshindrade, missbrukarvård samt annat socialt bistånd
* Funktionshinderspolitik
* Barnrättspolitik, innefattande samordning och utveckling av frågor som rör barnets rättigheter och andra barnfrågor
* Svenska och internationella adoptioner

## Anna Tenje, äldre- och socialförsäkringsminister

Äldre- och socialförsäkringsministern ansvarar bland annat för följande frågor:

* Äldreomsorg
* Sjukförsäkring
* Arbetsskadeförsäkring och statligt personskadeskydd
* Pensionsfrågor
* Ekonomiska stöd åt barnfamiljer
* Bostadsbidrag, bostadstillägg och boendetillägg
