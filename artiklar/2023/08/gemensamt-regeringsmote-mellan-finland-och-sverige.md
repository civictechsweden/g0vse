# Gemensamt regeringsmöte mellan Finland och Sverige

Finlands och Sveriges regeringar kommer att samla till ett gemensamt regeringsmöte i Sverige nästa år. Det meddelade statsministrarna Ulf Kristersson och Petteri Orpo i samband med ett möte på Harpsund på fredagen den 25 augusti.

Syftet med det gemensamma regeringsmötet är att markera de nära banden mellan länderna inom i princip alla områden, med den gemensamma ambitionen om ett starkt regionalt samarbete.

Viktiga utgångspunkter för det gemensamma regeringsmötet är engagemanget i EU liksom det nya säkerhetspolitiska läget och ländernas bidrag till Nato.

Det blir andra gången som de två ländernas regeringar möts i detta format. Den 14 maj 2009 hölls det första gemensamt regeringsmöte mellan Sverige och Finland. Mötet leddes av statsminister Matti Vanhanen och statsminister Fredrik Reinfeldt. Den gången i Tavastehus i Finland då märkesåret 1809 uppmärksammades.
