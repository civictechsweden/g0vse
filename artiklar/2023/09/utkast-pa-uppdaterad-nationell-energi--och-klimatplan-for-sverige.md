# Utkast på uppdaterad nationell energi- och klimatplan för Sverige

Rapporten har tagits fram i enlighet med EU:s förordning om styrningen av energiunionen och klimatåtgärder. Rapporten är ett utkast på en uppdatering av den första svenska integrerade nationella planen som lämnades till EU\-kommissionen i januari 2020\.


Varje medlemsstat ska ta fram och meddela EU\-kommissionen en integrerad nationell energi\- och klimatplan som omfattar åren 2021–2030\. Vad som ska vara med föreskrivs av EU:s förordning 2018/1999/EU om styrningen av energiunionen och klimatåtgärder. Den första svenska planen meddelades till EU\-kommissionen i januari 2020\.

Varje medlemsstat ska också lämna in ett utkast på uppdaterad integrerad nationell energi\- och klimatplan senast den 30 juni 2023 och en slutligt uppdaterad plan senast den 30 juni 2024\. Däremellan bedömer EU\-kommissionen utkasten och har möjlighet att utfärda specifika rekommendationer till respektive medlemsstat.

Utkastet på uppdaterad plan för Sverige har lämnats in till EU\-kommissionen. Planen baseras på ett underlag som Energimyndigheten (Statens energimyndighet) haft i uppdrag att ta fram. Utkastet kommer att redigeras inför inlämnandet av den slutliga versionen i mitten av 2024, bland annat i förhållande till kommande klimathandlingsplan och andra relevanta processer och beslut.
