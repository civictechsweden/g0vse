# Tredje mötet genomfört i Näringslivsrådet

När Näringslivsrådet träffades tisdagen den 26 september var det för att följa upp och fortsätta diskussionen om försörjningsberedskap från mötet i juni. Näringslivsrådet syftar till att stärka privat-offentlig samverkan i tvärsektoriella frågor som avser krisberedskap och totalförsvar.

Ordförande för Näringslivsrådet och minister för civilt försvar, Carl-Oskar Bohlin, inledde mötet tillsammans med försvarsminister Pål Jonson och energi- och näringsminister Ebba Busch.

Överbefälhavare Micael Bydén och Charlotte Petri Gornitzka, generaldirektör för Myndigheten för samhällsskydd och beredskap (MSB) redogjorde sedan för omvärldsläget på det militära respektive civila området.

Den särskilda utredaren för Utredningen om nationell samordning av försörjningsberedskapen, Birgitta Böhlin presenterade därefter det betänkande som togs emot av Carl-Oskar Bohlin den 30 augusti.

Den sista punkten på mötet handlade om vikten av kontinuitetshantering genom hela hotskalan och hur företag kan förbereda sig för att möta den nya och komplexa hotbilden. Ämnet presenterades av Sebastian Carlsson, vice VD för teknikkonsultföretaget Combitech,

Näringslivsrådets nästa möte äger rum i början av december.
