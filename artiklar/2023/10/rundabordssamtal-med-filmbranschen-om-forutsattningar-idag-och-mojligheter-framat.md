# Rundabordssamtal med filmbranschen om förutsättningar idag och möjligheter framåt

Den 17 oktober bjöds ett 30\-tal representanter från filmbranschen in till ett rundabordssamtal. Syftet var att samla berörda aktörer för att tillsammans föra en öppen dialog om filmens förutsättningar i dag samt möjligheter och utmaningar framåt.


Filmområdet har under de senaste åren genomgått en mycket snabb och omvälvande utveckling. Framväxten av nya distributions\- och visningsformer har påverkat samspelet mellan branschens aktörer och utmanat rådande affärsmodeller. Därför har vi idag bjudit in representanter från filmbranschen för att få ta del av deras syn på filmens förutsättningar idag och möjligheter och utmaningar framåt.

De inbjudna deltagarna fick möjlighet att ge sin syn på vilka de viktiga frågorna för svensk film är framöver. Sedan följde en diskussion om nuläget och möjligheter framåt.

Statssekreterare Karin Svanborg Sjövall berättade om den fortsatta processen med den kommande filmutredningen och att Regeringskansliet just nu arbetar med att utforma ett direktiv. Därefter avslutades mötet med att tacka alla mötesdeltagare för att de tagit sig tid att komma och bidra till ett givande samtal.

På mötet deltog Filminstitutet, Film i Väst, Film i Skåne, Filmpool Nord, Film Stockholm AB, Film\&TV\-Producenterna, Scen och Film, Dramatikerförbundet, Oberoende Filmares Förbund, Sveriges Television AB, TV4 AB, Netflix, Disney\+ Nordics, SF Studios, Nordisk Film Distribution, Föreningen Filmdistributörerna, Svenska Bio, Filmstaden AB, Folkets Hus och Parker, Riksföreningen Biograferna, Våra Gårdar, Föreningen Svenska filmfestivaler, Nordsvensk Filmunderhållning, Stockholms konstnärliga högskola, Akademin Valand, Yrkesnämnden för Film \& TV, Tillväxtverket och Svenska Filmakademin.
