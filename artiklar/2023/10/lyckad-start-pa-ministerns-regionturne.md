# Lyckad start på sjukvårdsministerns regionturné

Sjukvårdsminister Acko Ankarberg Johansson planerar att besöka alla regioner i Sverige under mandatperioden. Denna regionturné började i Kramfors i Västernorrland, där ministern bland annat besökte Hälsocentralen Kramfors.


– Det händer väldigt mycket inom sjukvårdspolitiken den här mandatperioden, och därför är det viktigt för mig att vi utvecklar dialogen med sjukvårdens huvudmän i regionerna. En långsiktig utveckling av hälso\- och sjukvården grundas ju bäst i dialog med berörda aktörer, säger sjukvårdsminister Acko Ankarberg Johansson.

Regionturnéns första besök tog plats i Kramfors och Region Västernorrland den 4 oktober. Under besöket på Hälsocentralen Kramfors, en av hälsocentralerna i regional regi, fick ministern en introduktion till verksamheten av Elina Backlund Arab, Hälso\- och sjukvårdsnämndens ordförande i Region Västernorrland, och Anders Sylvan, tillförordnad hälso\- och sjukvårdsdirektör. Ministern gjorde också ett besök på Hälsocentralen Kramfors olika verksamheter, så som Familjecentralen och den psykiatriska mottagningen. Fokus för besöket var också dialog om hälso\- och sjukvården med områdesdirektörer från bland annat psykiatrin och närsjukvården. Under dialogen informerade ministern om regeringens satsningar och utmaningar inom sjukvårdspolitiken, och hälso\- och sjukvårdsledningarna i regionen framförde de frågor de tycker är viktiga.

Dialogerna med hälso\- och sjukvården huvudmän i regionerna kommer att fortsätta under hela mandatperioden. Nästa besök på turnén sker i Halland i november.
