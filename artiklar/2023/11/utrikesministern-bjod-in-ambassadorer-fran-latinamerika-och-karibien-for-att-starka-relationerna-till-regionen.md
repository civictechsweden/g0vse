# Utrikesministern bjöd in ambassadörer från Latinamerika och Karibien för att stärka relationerna till regionen

Onsdagen den 15 november bjöd utrikesminister Tobias Billström in ambassadörer från Grulac-länderna (Group of Latin America and the Caribbean) till Utrikesdepartementet.

Syftet med mötet var att stärka Sveriges relationer till länderna i Latinamerika och Karibien. Under mötet redogjorde utrikesministern för Sveriges ståndpunkter i internationella och regionala frågor och uttryckte en önskan om att fortsätta driva ett jämlikt partnerskap med Grulac-länderna.

– Jag är mycket nöjd med mötet, som möjliggjorde öppen och konstruktiv dialog oss emellan. Grulac-ambassadörerna är väsentliga för att redogöra för Sveriges positioner i världen till deras respektive huvudstäder. Jag hoppas att dagens möte stärker de band vi har med länderna, säger utrikesminister Tobias Billström.

Under mötet deltog ambassadörerna från 14 av länderna i Group of Latin America and the Caribbean (Grulac).
