# Hjärthälsa i fokus när ministern besökte Halland

Region Halland blev den andra anhalten på sjukvårdsminister Acko Ankarberg Johanssons nationella regionturné. På agendan stod bland annat dialog med representanter för regionen, men också värdefulla besök på Hallands sjukhus i Halmstad och Vårdcentralen Andersberg.


– Mötet med regionens ledning är centralt i mina besök på den här turnén. Men minst lika viktigt och givande för mig är att besöka verksamheterna – att se hur de arbetar och höra vilka funderingar de har kring sin arbetsplats, vilka utmaningar och möjligheter de ser, säger sjukvårdsminister Acko Ankarberg Johansson.

Under besöket i Halland gjorde ministern ett verksamhetsbesök på Hallands sjukhus, Hjärtmottagningen och Klinisk Fysiologi. Hallands sjukhus arbetar bland annat framgångsrikt med precisionsmedicin i vården av patienter med hjärtsvikt, och ministern fick en presentation av hjärtvården av personalen. Efter Hallands sjukhus besökte ministern Vårdcentralen Andersberg i Halmstad, för rundvandring och presentation av bland annat närsjukvårdens nya digitala ingång samt läkarmedverkan i hemsjukvården.

Till varje regionbesök planeras också ett möte med regionens ledning. Ministern träffade ledningen i Region Halland för en hälso\- och sjukvårdsdialog, tillsammans med bland andra Mikaela Waltersson, ordförande i Regionstyrelsen, och Martin Engström, hälso\- och sjukvårdsdirektör.

Dialogerna med hälso\- och sjukvården huvudmän i regionerna kommer att fortsätta under hela mandatperioden. Nästa besök på turnén sker i Region Norrbotten i december.
