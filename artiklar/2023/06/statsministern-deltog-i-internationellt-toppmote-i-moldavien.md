# Statsministern deltog i internationellt toppmöte i Moldavien

Torsdagen den 1 juni deltog statsminister Ulf Kristersson i toppmötet European Political Community (EPC) som hölls i utkanten av Moldaviens huvudstad Chisinău.

Vid mötet diskuterades framför allt frågor kopplat till säkerhet och energiförsörjning.

När statsministern mötte media inför mötet uttryckte han sitt stöd för Moldaviens närmande till EU. Statsministern underströk också EU:s stöd till Moldavien i kampen mot ryska försök att underminera och destabilisera demokratin i landet.

Statministern hade under dagen ett multilateralt möte med Ukrainas president Volodymyr Zelenskyj och fem andra europeiska länder som på olika vis är beredda att hjälpa Ukraina med bättre luftförsvar. Det kan handla om luftvärn från Sverige, utbildning av ukrainska piloter som till exempel Storbritannien har påbörjat och som även Sverige har erbjudit Ukraina.

Med bland annat ledarna för Tyskland, Frankrike och Storbritannien talade statsministern om Sveriges Natoanslutning.
