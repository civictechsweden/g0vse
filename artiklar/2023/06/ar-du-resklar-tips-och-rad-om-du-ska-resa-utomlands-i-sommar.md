# Är du resklar? Tips och råd om du ska resa utomlands i sommar

Ska du ut och resa i sommar? Kom ihåg att ladda ner appen UD Resklar, se till att ditt pass är giltigt och att du har en försäkring som räcker för hela resan. Här får du tips och råd inför din utlandsresa.


För att undvika problem på utlandssemestern är det viktigt att vara väl förberedd. Se till att:

* du har en reseförsäkring som räcker under hela resan
* ditt pass är giltigt och att du har visum om det behövs
* du har en ekonomisk och tidsmässig buffert så att du kan klara oväntade utgifter och förseningar.

Tänk på att det är lagarna i landet du vistas i som gäller, så läs på om ditt resmål innan du reser.

[Förberedelser inför resan](/uds-reseinformation/forberedelser-infor-resan/)

## Läs på om ditt resmål

På webbplatsen Sweden Abroad ger svenska ambassader reseinformation och aktuell information när något händer i landet som kan påverka dig som resenär. Där finns lokal information om säkerhetsläget, trafiksäkerhet, sjukvård, kriminalitet och mycket mer. Välj land i landväljaren på Sweden Abroad:

[Ambassadernas reseinformation \- på Sweden Abroad](https://www.swedenabroad.se/sv/om-utlandet-f%C3%B6r-svenska-medborgare/reseinformation/)

Du kan också hålla dig uppdaterad och få aktuell reseinformation om ditt resmål direkt i fickan via appen UD Resklar.

* [Ladda ner appen UD Resklar till Iphone](https://apps.apple.com/se/app/ud-resklar/id441456703)
* [Ladda ner appen UD Resklar till Android](https://play.google.com/store/apps/details?id=se.bazooka.android.resklar&pli=1)
* [Mer om UD Resklar](/uds-reseinformation/ud-resklar/)

## Om UD avråder från resa

När UD avråder från resor är det en signal om att säkerhetsläget är allvarligt och att du noga bör tänka över ditt beslut att resa. Normalt gäller inte en reseförsäkring om UD avråder från resor.

* [Länder som UD avråder från resa till](/ud-avrader/)
* [Vad innebär avrådan – frågor och svar](/uds-reseinformation/avradan---nar-ud-avrader-fran-resor/vad-innebar-avradan--fragor-och-svar/)

## Svensklistan – anmäl din utlandsvistelse

Anmäl dig till svensklistan om du vill att UD eller ambassaden ska kunna få tag i dig vid en större krissituation i landet. Uppgifterna i svensklistan sparas bara under den period du själv anger och tas sedan automatiskt bort.

* [Anmäl dig till svensklistan – på Sweden Abroad](https://www.swedenabroad.se/sv/svensklistan/)
* [Mer om svensklistan](/uds-reseinformation/svensklistan--anmal-din-utlandsvistelse/)
