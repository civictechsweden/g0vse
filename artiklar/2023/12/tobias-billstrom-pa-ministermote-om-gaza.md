# Tobias Billström på ministermöte om Gaza

Den 15 december besökte utrikesminister Tobias Billström Oslo för ett möte om Gaza. Syftet var att diskutera situationen i Israel och Palestina, det extremt svåra humanitära läget i Gaza samt förnyade ansträngningar för en förhandlad tvåstatslösning. Värd för mötet var Norges utrikesminister Espen Barth Eide.


– Vi diskuterade den humanitära situationen, utsikterna för en humanitär vapenvila och vägen mot en förhandlad tvåstatslösning där både Israel och Palestina kan leva sida vid sida i fred och säkerhet. Jag vill rikta ett stort tack till Faisal bin Farhan Al Saud och Espen Barth Eide för detta initiativ, säger utrikesminister Tobias Billström.

På mötet i Oslo deltog utrikesministrarna från Norden, Saudiarabien, Jordanien, Palestina, Qatar, Turkiet, Nederländerna, Belgien och Luxemburg, samt generalsekreteraren för Islamiska samarbetsorganisationen (Organisation of Islamic Cooperation, OIC).
