# Tips och råd om du ska resa utomlands

Ska du ut och resa? Kom ihåg att ladda ner UD Resklar, skriva upp dig på svensklistan och läsa på om säkerhetsläget i landet innan du reser. Se också till att ha en giltig reseförsäkring. Här får du tips och råd inför din utlandsresa.

Hotbilden mot Sverige och svenska intressen utomlands är sedan tidigare förhöjd. Svenskar utomlands uppmanas att iaktta ökad försiktighet och förhöjd vaksamhet samt att lyssna på lokala myndigheters råd.

Svenskar som reser utomlands uppmanas också att skriva upp sig på svensklistan, så att UD eller ambassaden kan nå dig vid en större krissituation i landet, samt ladda ner den senaste versionen av appen UD Resklar och där aktivera pushnotiser för landet du ska resa till.

* [UD Resklar – information och nerladdning](/uds-reseinformation/ud-resklar/)
* [Anmäl dig till svensklistan – på Sweden Abroad](https://www.swedenabroad.se/sv/svensklistan/)

## Läs på om ditt resmål

På Sweden Abroad och i appen UD Resklar ger svenska ambassader reseinformation och aktuell information när något händer i landet som kan påverka dig som resenär. Där finns lokal information om säkerhetsläget, trafiksäkerhet, sjukvård, kriminalitet och mycket mer. Välj land på Sweden Abroad:

* [Ambassadernas reseinformation - på Sweden Abroad](https://www.swedenabroad.se/sv/om-utlandet-f%C3%B6r-svenska-medborgare/reseinformation/)

## Om UD avråder från resa

När UD avråder från resor är det en signal om att säkerhetsläget är allvarligt och att du noga bör tänka över ditt beslut att resa. En avrådan betyder nästan alltid att UD har ytterst begränsade möjligheter att hjälpa till vid en kris. Normalt gäller inte en reseförsäkring om UD avråder från resor.

* [Länder som UD avråder från resor till](/ud-avrader/)
* [Vad innebär avrådan – frågor och svar](/uds-reseinformation/avradan---nar-ud-avrader-fran-resor/vad-innebar-avradan--fragor-och-svar/)

## Förberedelser inför resan - checklista

Innan du reser behöver du också se till att du har en reseförsäkring som räcker under hela resan, att ditt pass är giltigt och att du har visum om det behövs. Här är en sammanfattning av vad som är bra att tänka på innan du reser:

* [Förberedelser inför resan - checklista](/uds-reseinformation/forberedelser-infor-resan/)
