# Veteranstrategi presenterad vid Sveriges första veterankonferens

Fredagen den 15 december genomförde Försvarsmakten, på uppdrag av regeringen, Sveriges första veterankonferens rum vid Försvarsmaktens Veterancentrum på Karlbergs slott i Solna. I samband med konferensen presenterade försvarsminister Pål Jonson också regeringens nya veteranstrategi.

– Veteranpolitiken i Sverige förs med brett politiskt stöd. Den är till för personal som tjänstgjort i insatser och deras anhöriga. Den ska ge ett stöd som står i proportion till de risker och påfrestningar som veteranerna har utsatts för. Regeringen presenterar därför en veteranstrategi för en aktiv och inkluderande veteranpolitik, säger försvarsministern Pål Jonson.

Den svenska veteranpolitiken är och ska vara under ständig utveckling. Ny kunskap och ny forskning ska tas i beaktning och politiken ska anpassas till förändringar i samhället och i omvärlden.

Sveriges veteransstrategin som nu har tagits fram riktar sig till de omkring 53 000 nu levande svenska kvinnor och män som har tjänstgjort i militära insatser utomlands.

Strategin ska främja en aktiv och inkluderande veteranpolitik och bestå av fyra delmål.

* Veteraner och anhöriga till veteraner ska få stöd.
* Veteraner och anhöriga till veteranen ska få erkänsla och uppskattning.
* Veteranforskningen ska vara kontinuerlig, allomfattande och bidra till utveckling, samt
* veteraners kompetens ska tillvaratas.

Veteranstrategin ska genomföras genom att handlingsplaner tas fram kopplade till delmålsättningarna. Mycket ansvar kommer ligga på Försvarsmakten i detta arbete.

Veteranstrategin ska kunna omformuleras, utvecklas och kommer att kontinuerligt följas upp, utvärderas och arbetet ska rapporteras under en årlig återkommande konferens som anordnas av Försvarsmakten i samverkan med veteran- och anhörigorganisationer.

Den första konferensen ägde rum fredagen den 15 december 2023 och invigdes av H.K.H. Carl Philip.
