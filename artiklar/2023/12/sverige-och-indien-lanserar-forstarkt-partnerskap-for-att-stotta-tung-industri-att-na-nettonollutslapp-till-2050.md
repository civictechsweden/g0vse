# Sverige och Indien lanserar förstärkt partnerskap för att stötta tung industri att nå nettonollutsläpp till 2050

Fredagen den 1 december vid FN:s klimatkonferens COP28 i Dubai presenterade statsminister Ulf Kristersson tillsammans med Indiens premiärminister Narendra Modi ett förstärkt partnerskap för industriomställnig inom ramen för ledarskapsgruppen för industriomställning, LeadIT. Sverige och Indien ska stötta tung industri, som stål och cement, att nå nettonollutsläpp till 2050\.


## Stärkt samarbete

Partnerskapet mellan Indien och Sverige ska stärka samarbetet kring industriomställning för att minska koldioxidutsläpp.

Ledarna betonade den industriella utvecklingens betydelse för socialt och ekonomiskt välstånd och konstaterade att de höga kostnaderna för ny koldioxidsnål teknik utgör ett hinder för många länder.

## LeadIT

Partnerskapen utvecklas med stöd av Leadership Group for Industry Transition (LeadIT). LeadIT samlar länder och företag som avser uppnå nettonollutsläpp från industrin till 2050 och lanserades av Sverige och Indien vid FN:s klimattoppmöte 2019\.
