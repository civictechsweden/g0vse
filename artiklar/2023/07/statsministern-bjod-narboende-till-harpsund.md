# Statsministern bjöd närboende till Harpsund

Lördag den 1 juli bjöd statsminister Ulf Kristersson in grannar och boende runt Harpsund till en eftermiddag i Harpsunds park och trädgård. Detta för att uppmärksamma att det i år är 70 år sedan svenska staten tog emot Harpsund som gåva av entreprenörsfamiljen Wicander.

Omkring 300 personer från närområdet kom till Harpsund för att under eftermiddagen få träffa några av dem som vårdar och använder Harpsund i dag. Statsministern med familj var på plats för att umgås och prata med sina grannar. De yngsta besökarna fick även en tur i Harpsundsekan med statsministern.

Sedan 1953 är Harpsund platsen som svenska statsministrar och deras familjer använt för rekreation och reflektion. Det är också här som politiska frågor diskuterats och utländska stats- och regeringschefer har setts ro i ekan på Harpsundsjön.

I juni bjöd statsministern in tio tidigare statsministrars familjer för att uppmärksamma dessa sju decennier. Familjerna Reinfeldt, Bildt, Ullsten, Fälldin, Palme och Erlander kom då för att återupptäcka ”sitt” Harpsund.
