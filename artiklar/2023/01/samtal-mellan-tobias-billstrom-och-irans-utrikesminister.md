# Samtal mellan Tobias Billström och Irans utrikesminister

Under fredagen den 20 januari hade utrikesministern ett telefonsamtal med Irans utrikesminister Hossein Amir\-Abdollahian, på Irans förfrågan.


I samtalet framfördes Sveriges syn på den allvarliga utvecklingen i Iran: att våldet mot demonstranterna måste upphöra och folkets krav på mänskliga rättigheter, inklusive yttrande\- och mötesfrihet, måste respekteras. EU har med kraft fördömt våldet, i synnerhet att dödsstraff utdömts och att flera personer avrättats för handlingar kopplade till demonstrationerna.

Vidare lyftes de skärpta sanktioner mot personer och organisationer med ansvar för våldet och MR\-övergreppen i Iran som EU beslutat om. Sanktioner har också införts med anledning av de iranska drönare som använts i det ryska anfallskriget mot Ukraina. Europaparlamentsrådets icke\-bindande resolution togs upp och att ytterligare sanktionslistningar kommer att diskuteras på måndagen den 23 januari då EU:s utrikesministrar möts i Bryssel.

Som ordförandeland i EU fortsätter Sverige att aktivt stödja en stark och sammanhållen EU\-politik gentemot Iran.

Även svenska konsulära frågor diskuterades under samtalet.
