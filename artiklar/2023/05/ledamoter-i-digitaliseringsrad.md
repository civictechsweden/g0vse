# Ledamöter i Digitaliseringsrådet

Den 25 maj fattade regeringen beslut om att förlänga Digitaliseringsrådets arbete till och med den 31 december 2026. Rådet bidrar till utveckling av regeringens strategiska arbete på digitaliseringsområdet.

De förordnade ledamöterna i Digitaliseringsrådet är samhällspolitiska chefen för molntjänster Irene Ek, teknikchefen Erik Ekudden, generaldirektören Darja Isaksson, professorn Magnus Mähring, näringspolitiska chefen Maria Rosendahl, digitaliseringschefen Patrik Sundström, verkställande direktören och grundaren Oscar Stege Unger och förbundsdirektören Åsa Zetterberg.
