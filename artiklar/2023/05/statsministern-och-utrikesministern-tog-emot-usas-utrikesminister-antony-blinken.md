# Statsministern och utrikesministern tog emot USA:s utrikesminister Antony Blinken

Tisdagen den 30 maj tog statsminister Ulf Kristersson och utrikesminister Tobias Billström emot USA:s utrikesminister Antony Blinken för att bland annat tala om stödet till Ukraina till följd av Rysslands fullskaliga invasion av Ukraina, den svenska Natoprocessen och Kina. Efter mötet hölls en pressträff på F 21 i Luleå.

Statsministern och USA:s utrikesminister diskuterade under mötet möjligheterna med ny teknik, den gröna omställningen och techindustrin där Sverige och USA har många gemensamma intressen.
