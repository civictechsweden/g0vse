# Regeländringar beslutade den 21 september 2017

## Kompletterande bestämmelser till en EU\-förordning om övervakning, rapportering och verifiering av koldioxidutsläpp från sjötransporter

Regeringen har beslutat om ett antal förordningsändringar med syfte att komplettera en EU\-förordning om övervakning, rapportering och verifiering av koldioxidutsläpp från sjötransporter. Genom förordningsändringarna införs bland annat miljösanktionsavgifter för vissa överträdelser av EU\-förordningen. Transportstyrelsen utses till tillsynsmyndighet. Förordningsändringarna träder i kraft den 1 november 2017\.

### Referenser

* Europaparlamentets och rådets förordning (EU) 2015/757 av den 29 april 2015 om övervakning, rapportering och verifiering av koldioxidutsläpp från sjötransporter och om ändring av direktiv 2009/16/EG
* förordning om övervakning, rapportering och verifiering av koldioxidutsläpp från sjötransporter
* förordningen (1998:940\) om avgifter för prövning och tillsyn enligt miljöbalken
* miljötillsynsförordningen (2011:13\)
* förordningen (2012:259\) om miljösanktionsavgifter

## Mer information

Författningarna blir offentliga när de kommer ut från trycket i Svensk författningssamling. Det beräknas ske tisdagen den 3 oktober 2017\.

**Kontaktperson**
Kristina Börjevik Kovaniemi 08\-405 56 74
