# Statsministern och ÖB besökte Försvarsmakten i Göteborg

Statsminister Ulf Kristersson och överbefälhavare Michael Claesson gjorde under måndagen sitt första gemensamma verksamhetsbesök.

Statsministern och överbefälhavaren besökte bland annat Älvsborgs amfibieregemente och Försvarsmedicinskt centrum. Med HMS Skaftö åkte ledarna även ut till Galterö där de besökte femte amfibiebataljonen, som genomförde en landstigningsövning.

Statsministern besökte också ledningscentralerna för Försvarsmakten, Kustbevakningen och Sjöfartsverkets sjöövervakningsverksamhet av området.

Statsministern och överbefälhavaren provkörde också nya Stridsbåt 90 HSM.
