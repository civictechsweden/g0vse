# EU-minister Jessica Rosencrantz i panelsamtal om EU:s konkurrenskraft

Jessica Rosencrantz deltog den 5 november i ett panelsamtal inför det amerikanska presidentvalet.


Panelen fokuserade på Sverige som exportnation, Sveriges och EU:s samarbete med USA och det fortsatta arbetet med att stärka EU:s konkurrenskraft.

– Ett starkt samarbete med USA är centralt – handelsmässigt, politiskt och säkerhetsmässigt – oberoende av vilken administration som styr landet. Nu fortsätter arbetet med att utveckla den transatlantiska länken och samtidigt skapa förutsättningar för europeiska företag och aktörer att driva på den gröna och digitala utvecklingen. Det handlar om att bygga ett konkurrenskraftigt EU och säkerställa att EU är en samarbetspartner att räkna med, säger EU\-minister Jessica Rosencrantz.

I panelsamtalet deltog förutom EU\-ministern också tidigare energi\- och näringsminister Ibrahim Baylan och Johan Nordberg, författare och debattör. Moderator var Helena Blomquist.

Evenemanget ägde rum på Maximteatern och arrangerades av stiftelsen Smarta samtal och 500 Stockholm.
