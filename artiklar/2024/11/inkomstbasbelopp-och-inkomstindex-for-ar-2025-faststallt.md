# Inkomstbasbelopp och inkomstindex för år 2025 fastställt

Torsdagen den 7 november fastställde regeringen det index – inkomstindex – som används vid uppräkningen av inkomstpensionen. Inkomstindex ökar från 208,41 under 2024 till 220,23 år 2025, en ökning med 5,7 procent. Inkomstindex används bland annat för den årliga uppräkningen av inkomst\- och tilläggspensioner.


Inkomstbasbeloppet för år 2025 har fastställts till 80 600 kronor. Inkomstbasbeloppet styr hur stor inkomst som försäkras i det allmänna ålderspensionssystemet. För 2025 uppgår den inkomsten till 54 167 kronor per månad.

## Balanstal i ålderspensionssystemet

För att följa att skulderna inte överstiger tillgångarna i pensionssystemet fastställer regeringen varje år ett balanstal. Om tillgångarna är lika stora som skulderna är balanstalet 1\. Om tillgångarna är större än skulderna är balanstalet över 1\. Balanstalet för 2025 är 1,1206\.
