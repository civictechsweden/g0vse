# Försvarsinnovationsrådets andra möte

Tisdagen den 12 november 2024 genomfördes försvarsinnovationsrådets andra möte under ledning av försvarsminister Pål Jonson. Fokus för mötet var bland annat den kommande forsknings- och innovationspolitiska propositionen.

Regeringen beslutade den 30 maj att inrätta ett strategiskt forum för dialog där möjligheter i det fortsatta arbetet med försvarsinnovation ska belysas. Rådets medlemmar ska fungera som stöd i regeringens fortsatta arbete med försvarsinnovationsinitiativet.

Försvarsinnovationsrådets andra möte inleddes med en genomgång och uppföljning av pågående regeringsuppdrag och initiativ. Därefter redogjorde Försvarsmakten för flygvapnets arbete med att höja innovationsförmågan. Mötet avslutades med en diskussion gällande den kommande Forsknings- och innovationspolitiska propositionen i en tid då banbrytande teknik blir alltmer viktig för såväl den civila sektorn som försvarssektorn.
