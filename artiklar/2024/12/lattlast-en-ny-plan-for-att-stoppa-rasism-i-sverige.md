# Lättläst: En ny plan för att stoppa rasism i Sverige

Den 13 december 2024 berättade politikerna som styr i Sverige om en ny plan mot rasism.

Planen ska hjälpa till att stoppa rasism och hatbrott i Sverige.
Alla ska känna sig trygga och behandlas lika.

Rasism är fortfarande ett problem i samhället.
Det kan handla om att människor behandlas orättvist när dom söker jobb.
Eller om hatbrott som gör att många känner sig rädda.
Det drabbar också barn och unga genom mobbning och trakasserier i skolan och vardagen.

Målet med planen är att skapa ett samhälle utan rasism.
Politikerna som styr Sverige har därför fattat olika beslut för att planen ska bli av.
För att lyckas måste arbetet med planen vara tydligt, gå att följa upp och hålla på länge.

Den nya planen är ett viktigt steg för att stoppa all rasism.
Men den lyfter också fram särskilda former av rasism.

## Planen fokuserar extra på:

●      Rasism mot muslimer

●      Rasism mot judar

●      Rasism mot svarta (afrikaner och personer med afrikansk härkomst)

●      Rasism mot romer

●      Rasism mot samer

Regeringen vill att arbetet mot rasism ska ge resultat.
Därför fokuserar planen på fyra särskilda områden där rasism finns.

## Områden i fokus:

●      Skolan

●      Rättsväsendet (polisen och domstolarna)

●      Välfärd och offentliga verksamheter (sjukhus, socialtjänst med mera)

●      Arbetslivet (jobbet)

För varje område finns det mål som regeringen ska följa upp.

## Myndigheter är viktiga i arbetet mot rasism och hatbrott

Politikerna som styr i Sverige har valt ut några myndigheter som är extra viktiga.
Dom hjälper till på olika sätt.
Till exempel genom att ta fram ny kunskap eller stoppa rasism med olika insatser.

### Dom viktigaste myndigheterna är:

●      Arbetsmiljöverket

●      Brottsförebyggande rådet

●      Diskrimineringsombudsmannen

●      Forum för levande historia

●      Polismyndigheten

●      Skolverket

●      Socialstyrelsen

### Andra myndigheter som också är med i arbetet är:

●      Brottsoffermyndigheten

●      Länsstyrelserna

●      Mediemyndigheten

●      Myndigheten för arbetsmiljökunskap

●      Myndigheten för stöd till trossamfund

●      Myndigheten för ungdoms- och civilsamhällesfrågor

●      Segerstedtinstitutet vid Göteborgs universitet

●      Skolinspektionen

●      Totalförsvarets forskningsinstitut

●      Vetenskapsrådet

●      Åklagarmyndigheten

Myndigheterna ska arbeta tillsammans för att stoppa rasism och hatbrott i samhället.
