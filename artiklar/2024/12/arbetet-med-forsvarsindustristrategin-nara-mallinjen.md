# Arbetet med försvarsindustristrategin nära mållinjen

Den 18 december hölls det andra seminariemötet om den kommande försvarsindustristrategin som regeringen kommer att presentera tidigt i vår. Mötet genomfördes under ledning av statssekreterare Peter Sandwall och med deltagare från näringsliv och statliga myndigheter.

I regeringens arbete med att ta fram en försvarsindustristrategi har förvarsminister Pål Jonson under hösten bjudit in aktörer från näringsliv och statliga myndigheter för att bland annat ta tempen på vilka utmaningar som behöver adresseras i strategin.

Under mötet som genomfördes den 18 december fortsatte det arbetet och diskussionerna gick också specifikt in på trender inom området materielförsörjning.

Seminariet omfattade även en diskussion med fokus på EU och Nato samt försörjningssäkerhet och produktionskapacitet

Seminarierna har bidragit till värdefull kunskapsinhämtning och syftar till att den kommande försvarsindustristrategin ska bli så relevant som möjligt.
