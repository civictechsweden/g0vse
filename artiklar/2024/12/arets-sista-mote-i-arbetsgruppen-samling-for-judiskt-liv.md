# Årets sista möte i arbetsgruppen Samling för judiskt liv

Torsdagen den 28 november 2024 hölls årets sista möte i arbetsgruppen Samling för judiskt liv. Den huvudsakliga diskussionspunkten var utbildning, vilket är arbetsgruppens tema för 2024. Inbjudna representanter från ett antal organisationer närvarade för att berätta om sitt arbete på området.

Vid mötet deltog bland annat Voksenåsen, Norges nationalgåva till Sverige efter andra världskriget, som bedriver kurs- och konferensverksamhet i Norge. Genom sin kulturverksamhet genomför Voksenåsen hågkomstresor för svenska elever och lärare till norska minnesplatser för nazismens offer. I sitt föredrag berättade Voksenåsen om ett nytt utbildningsmaterial om Förintelsen riktat till skolelever inför hågkomstresor.

Representanter från Skolverket och Forum för levande historia närvarade för att informera om sina demokratistärkande insatser för att motverka antisemitism och andra former av rasism inom arbetet med den så kallade Demokratistegen.

[Demokratistegen på Skolverkets webbplats](https://www.skolverket.se/skolutveckling/inspiration-och-stod-i-arbetet/stod-i-arbetet/demokratistegen "Demokratistegen på Skolverkets webbplats")

Sveriges museum om Förintelsen tar emot och utbildar skolklasser om Förintelsen, vilket mötesdeltagarna fick veta mer om från museets representant.

Arbetsgruppen Samling för judiskt liv har ett särskilt fokus varje år. Det första årets fokus var säkerhet som även fick följa med in i 2024 då gruppen främst diskuterat utbildning. Säkerhetsfrågan kommer även att följa med in i 2025 då arbetsgruppen byter huvudfokus till judiskt liv. Detta sammanfaller med firandet av 250 år av etablerat judiskt liv i Sverige som uppmärksammas år 2025
