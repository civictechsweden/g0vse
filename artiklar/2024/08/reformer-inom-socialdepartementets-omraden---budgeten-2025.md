# Reformer inom Socialdepartementets områden - Budgeten 2025

Regeringen ger i budgetpropositionen för 2025 en rad förslag inom Socialdepartementets områden. Förslagen bygger på en överenskommelse mellan regeringen och Sverigedemokraterna.

## Regeringen ger stöd till rörelsefrämjande organisationer, friluftslivet samt inrättar nationellt kompetenscentrum för fysisk aktivitet

I budgetpropositionen för 2025 föreslår regeringen att totalt 19 miljoner kronor ska ges som stöd till organisationer som verkar för ökad fysisk rörelse och friluftsliv, samt att ett nationellt kompetenscentrum för fysisk aktivitet startas vid Folkhälsomyndigheten.

[Pressmeddelande: Regeringen ger stöd till rörelsefrämjande organisationer, friluftslivet samt inrättar nationellt kompetenscentrum för fysisk aktivitet](/pressmeddelanden/2024/09/regeringen-ger-stod-till-rorelseframjande-organisationer-friluftslivet-samt-inrattar-nationellt-kompetenscentrum-for-fysisk-aktivitet/)

## Riksidrottsförbundets arbete mot idrottsrelaterad brottslighet stärks i årets budgetproposition

Från och med 2025 förstärker regeringen permanent bidraget till Riksidrottsförbundet med 10 miljoner kronor per år för att stärka idrottens motståndskraft och arbete mot idrottsrelaterad brottslighet.

[Pressmeddelande: Riksidrottsförbundets arbete mot idrottsrelaterad brottslighet stärks i årets budgetproposition](/pressmeddelanden/2024/09/riksidrottsforbundets-arbete-mot-idrottsrelaterad-brottslighet-starks-i-arets-budgetproposition/)

## Föreningar ska fortsatt kunna anordna arrangemang på statliga vägar

I budgetpropositionen för 2025 föreslår regeringen en permanent anslagsökning till Trafikverket på 8 miljoner kronor per år för att möjliggöra att ideella föreningar och organisationer ska undantas från att betala för Trafikverkets alla kostnader för bland annat omskyltning och andra anordningar som krävs vid till exempel motions- och tävlingslopp på statlig väg.

[Pressmeddelande: Föreningar ska fortsatt kunna anordna arrangemang på statliga vägar](/pressmeddelanden/2024/09/foreningar-ska-fortsatt-kunna-anordna-arrangemang-pa-statliga-vagar/)

## Satsningar på kliniska prövningar i budgetpropositionen

Regeringen beräknar att avsätta 60 miljoner årligen till en ny struktur och partnerskap för kliniska prövningar.

[Pressmeddelande: Satsningar på kliniska prövningar i budgetpropositionen](/pressmeddelanden/2024/09/satsningar-pa-kliniska-provningar-i-budgetpropositionen/ "Pressmeddelande: Satsningar på kliniska prövningar i budgetpropositionen")

## Regeringen föreslår åtgärder för att säkerställa läkemedelstillgången och långsiktigt hållbara läkemedelskostnader

Regeringen kommer i budgetpropositionen för 2025 att föreslå ett antal åtgärder för att säkerställa långsiktigt hållbara läkemedelskostnader och samtidigt främja en god läkemedelstillgång. Under 2025 tillförs 6 141 miljoner kronor till läkemedelsförmånerna, samtidigt minskas förmånen med 540 miljoner kronor till följd av en justering av trappan i högkostnadsskyddet. Regeringen tillför därutöver 30 miljoner kronor för Tandvårds- och läkemedelsförmånsverkets arbete med kostnadsdämpande insatser.

[Pressmeddelande: Regeringen föreslår åtgärder för att säkerställa läkemedelstillgången och långsiktigt hållbara läkemedelskostnader](/pressmeddelanden/2024/09/regeringen-foreslar-atgarder-for-att-sakerstalla-lakemedelstillgangen-och-langsiktigt-hallbara-lakemedelskostnader/ "Pressmeddelande: Regeringen föreslår åtgärder för att säkerställa läkemedelstillgången och långsiktigt hållbara läkemedelskostnader")

## Miljardtillskott till välfärden

Regeringen föreslår i budgetpropositionen för 2025 fortsatt kraftfulla insatser för att utveckla välfärden. Bland annat stärks satsningar inom områdena psykisk hälsa och suicidprevention. Förslaget innebär även en ökning av statsbidraget till funktionshindersorganisationer samt förbättrade förutsättningar för personlig assistans.

[Pressmeddelande: Miljardtillskott till välfärden](/pressmeddelanden/2024/09/miljardtillskott-till-valfarden/)

## Miljardtillskott till regionernas hälso- och sjukvård

I Budgetpropositionen för 2025 föreslår regeringen fortsatta förstärkningar av hälso- och sjukvården i regionerna. Regeringen förstärker redan pågående satsningar med drygt 3 miljarder kronor på hälso- och sjukvården genom bland annat ett riktat sektorsbidrag till hälso- och sjukvården, förstärka medel till att öka vårdkapaciteten och ytterligare medel till inrättandet av en nationell vårdförmedling. Dessa satsningar och tidigare aviserade medel uppgår sammanlagt till ca 18 miljarder kr till hälso- och sjukvården för 2025.

[Pressmeddelande: Miljardtillskott till regionernas hälso- och sjukvård](/pressmeddelanden/2024/09/miljardtillskott-till-regionernas-halso--och-sjukvard/)

## Regeringen föreslår förstärkt högkostnadsskydd för tandvård för alla över 67 samt stödinsatser inom äldreomsorgen

Regeringen aviserar i budgetpropositionen för 2025 den första etappen av en omfattande tandvårdsreform där tandvårdens högkostnadsskydd mer ska efterlikna det som finns i övrig vård. Regeringen presenterar också förslag på reformer som syftar till att skapa en mer personcentrerad och kunskapsbaserad äldreomsorg, bland annat genom införandet av fast omsorgskontakt och stärkt anhörigstöd.

[Pressmeddelande: Regeringen föreslår förstärkt högkostnadsskydd för tandvård för alla över 67 samt stödinsatser inom äldreomsorgen](/pressmeddelanden/2024/09/regeringen-foreslar-forstarkt-hogkostnadsskydd-for-tandvard-for-alla-over-67-samt-stodinsatser-inom-aldreomsorgen/)

## Förebyggande arbete och insatser för barn och unga

I årets budgetproposition gör regeringen flera strategiska satsningar för att stärka det förebyggande arbetet för barn och unga, och brottsförebyggande insatser för att bryta den negativa utvecklingen av rekrytering till kriminella gäng. Bland annat föreslås flera brottsförebyggande verktyg, en stärkt vårdkedja inklusive rekordstor förstärkning av den statliga barn- och ungdomsvården.

[Pressmeddelande: Förebyggande arbete och insatser för barn och unga](/pressmeddelanden/2024/09/forebyggande-arbete-och-insatser-for-barn-och-unga/)

## Omfattande tillskott till Försäkringskassan för att förbättra stödet för återgång i arbete, minska handläggningstider, öka tillgänglighet och motverka felaktiga utbetalningar och bidragsbrott

Regeringen föreslår en kraftfull satsning på Försäkringskassans kärnverksamhet med omfattande tillskott både i 2024 års höständringsbudget och i 2025 års budget. Handläggningstider ska minska, tillgängligheten öka och arbetet mot felaktiga utbetalningar ska stärkas. Dessutom tillförs medel för vissa reformer. Sammantaget föreslås Försäkringskassan få 445 miljoner kronor i höständringbudgeten och 820 miljoner kronor i budgetpropositionen för 2025.

[Pressmeddelande: Omfattande tillskott till Försäkringskassan för att förbättra stödet för återgång i arbete, minska handläggningstider, öka tillgänglighet och motverka felaktiga utbetalningar och bidragsbrott](/pressmeddelanden/2024/09/omfattande-tillskott-till-forsakringskassan-for-att-forbattra-stodet-for-atergang-i-arbete-minska-handlaggningstider-oka-tillganglighet-och-motverka-felaktiga-utbetalningar-och-bidragsbrott/)

## Förlängning av tillfälliga tilläggsbidraget i bostadsbidraget

Återhämtningen av den svenska ekonomin förväntas fortsätta under 2025. Det innebär att det svåra ekonomiska läget har mildrats och att utsikten för hushållen framöver ser ljusare ut. Det tillfälliga tilläggsbidraget till barnfamiljer med bostadsbidrag föreslås ändå att förlängas till och med den 30 juni 2025.

[Pressmeddelande: Förlängning av tillfälliga tilläggsbidraget i bostadsbidraget](/pressmeddelanden/2024/08/forlangning-av-tillfalliga-tillaggsbidraget-i-bostadsbidraget/)

## Höjd sjuk- och rehabiliteringspenning i särskilda fall och höjt boendetillägg

Regeringen skickar idag ett förslag på höjd sjuk- och rehabiliteringspenning i särskilda fall och höjt boendetillägg på remiss. Höjningen är planerad att ingå i budgetpropositionen för 2025.

[Pressmeddelande: Höjd sjuk- och rehabiliteringspenning i särskilda fall och höjt boendetillägg](/pressmeddelanden/2024/08/hojd-sjuk--och-rehabiliteringspenning-i-sarskilda-fall-och-hojt-boendetillagg/)
