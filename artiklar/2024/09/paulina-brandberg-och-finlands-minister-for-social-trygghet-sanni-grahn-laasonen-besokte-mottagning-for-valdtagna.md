# Paulina Brandberg och Finlands minister för social trygghet Sanni Grahn-Laasonen besökte mottagning för våldtagna

Jämställdhets\- och arbetslivsminister Paulina Brandberg och Finlands minister för social trygghet, som också har ansvar för jämställdhet, Sanni Grahn\-Laasonen har besökt Södersjukhusets akutmottagning för våldtagna.


Paulina Brandberg och Sanni Grahn\-Laasonen fick under besöket en lärorik presentation av  verksamheten och en visning av mottagningen. De togs emot av vårdenhetschefen med medarbetare som bland annat beskrev hur omhändertagandet kan gå till och hur verksamheten är uppbyggd för att på bästa sätt möta de personer som kommer till mottagningen. Besöket gav också möjlighet till angelägna samtal och utbyte med medarbetarna och de båda ministrarna.

Studiebesöket ägde rum i samband med det gemensamma svensk\-finska regeringsmötet måndagen den 16 september. Efter regeringsmötet anordnade de svenska statsråden studiebesök tillsammans med sina respektive finländska kollegor.
