# Ulf Kristersson och Carl-Oskar Bohlin hedrade Estonias offer vid en minnesceremoni

Idag är det 30 år sedan Estonia förliste på Östersjön och 852 passagerare och besättningsmän miste sitt liv. Vid Estonias minnesmonument på Djurgården i Stockholm hedrades idag offren under en ceremoni.

Statsminister Ulf Kristersson och ministern för civilt försvar Carl-Oskar Bohlin talade under ceremonin. Deltog gjorde även bland annat H.M. Konungen och riksdagens talman Andreas Norlén.

Ceremonin arrangerades av Stiftelsen Estoniaoffren och anhöriga (SEA).
