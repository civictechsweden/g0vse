# Carl-Oskar Bohlin deltar i årets Beredskapsvecka

Vecka 39 är den årliga beredskapsveckan i Sverige. I år ska minister för civilt försvar Carl\-Oskar Bohlin till flera olika platser i Sverige för att bland annat träffa företrädare för myndigheter, kommuner och civilsamhällets frivilliga organisationer.


\- Det är många i Sverige som arbetar för att stärka vår beredskap för kriser och krig. Beredskapsveckan är ett tillfälle att samla krafter såväl hos individer som hos olika aktörer, kommuner, företag och frivilliga organisationer. Temat för årets vecka är ”Sätt igång!”, det är en uppmaning som påminner om att vi står inför allvarliga hot mot vår fred och frihet och vi måste öka tempot och bygga vår motståndskraft här och nu, med full kraft. säger Carl\-Oskar Bohlin.

Ministern kommer bland annat att besöka Sandö, Västerås kommun och räddningstjänsten i Mälardalen.
