# Landsbygdsminister Peter Kullgren besökte anläggning för koldioxidinfångning

Tisdag den 16 september besökte landsbygdsminister Peter Kullgren och Finlands jord- och skogsbruksminister Sari Essayah Värtaverkets biokraftvärmeverk med den planerade bio-CCS-anläggningen för koldioxidinfångning.

– Det ger en stor optimism för framtiden att se hur restprodukter från skogsbruket hjälper till att säkra vår energiförsörjning och att koldioxidutsläppen också ska fångas in. Det var väldigt givande att få se den här spännande anläggningen tillsammans med min finska kollega Sari Essayah, säger landsbygdsminister Peter Kullgren.
