# Statsministern besökte kraftvärmeverk och forskningsprogram i Linköping

Statsminister Ulf Kristersson besökte onsdagen den 25 september Linköping. Han träffade bland annat representanter för Tekniska verken och gjorde ett besök på Linköpings universitet.


Vid Tekniska verkens anläggning på Gärstadområdet fick statsministern en demonstration av ett kraftvärmeverk. Vid besöket diskuterades också regeringens omläggning av energipolitiken och Sveriges behov av ny fossilfri elproduktion.

Senare under dagen besökte statsministern Linköpings universitet och forskningsprogrammet WASP (Wallenberg AI, Autonomous Systems and Software Program). Statsministern träffade forskare, besökte ett drönarlabb och fick en presentation av superdatorn Berzelius.
