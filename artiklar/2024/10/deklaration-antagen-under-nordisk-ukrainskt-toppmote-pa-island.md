# Deklaration antagen under nordisk-ukrainskt toppmöte på Island

Statsministrarna från Island, Danmark, Finland, Norge och Sverige samt Ukrainas president möttes i dag i Thingvellir på Island. Vid mötet antogs en deklaration.


Deklarationen framhåller de nordiska ländernas fortsatta stöd till Ukraina, inklusive genom samarbete med Ukrainas försvarsindustri.​​ Deklarationen tar också upp vikten av fortsatt tryck på Ryssland genom sanktioner och internationella åtgärder mot den ryska skuggflottan.

De nordiska ländernas stöd till Ukraina uppgår hittills till sammanlagt nära 230 miljarder kronor.
