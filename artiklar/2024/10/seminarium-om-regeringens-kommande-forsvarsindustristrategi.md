# Seminarium om regeringens kommande försvarsindustristrategi

Den 21 oktober 2024 hölls under försvarsminister Pål Jonsons ledning det första av två seminarier om regeringens kommande försvarsindustristrategi. Seminariet genomfördes med inbjudna deltagare från näringsliv och statliga myndigheter. Syftet var att ta del av deltagarnas tankar och inspel kring hur statens samverkan med försvarsindustrin bör utvecklas.

Som ett led i arbetet med att ta fram en försvarsindustristrategi har försvarsminister Pål Jonson bjudit in representanter från myndigheter och näringsliv för två seminarier under hösten. Den 21 oktober genomfördes det första seminariet. Deltagarna fick ge sin syn på vilka utmaningar som bör adresseras i en kommande försvarsindustristrategi. Det diskuterades även hur försörjningssäkerhet och försvarsindustriell produktionskapacitet kan stärkas samt hur EU:s åtgärder för att stärka konkurrenskraften i den europeiska försvarsindustrin bör omhändertas.

Seminarierna bidrar till kunskapsinhämtningen och är värdefulla för att den kommande försvarsindustristrategin ska bli så relevant som möjligt.
