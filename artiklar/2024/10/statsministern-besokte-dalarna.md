# Statsministern besökte Dalarna

Statsminister Ulf Kristersson besökte onsdagen den 9 oktober Ludvika, Leksand och Tällberg i Dalarna.

I Ludvika träffade statsministern medarbetare på Hitachi och fick en visning av företagets fabrik och testhall. Företaget utgör en blandning av klassisk svensk industri och grön omställning.

Under eftermiddagen besökte statsministern Leksands Knäckebröd där han gick en rundtur i bageriet, träffade medarbetare och fick en presentation av företagets historia, som nu drivs av sjätte generationen i familjen.

På kvällen deltog statsministern i ett samtal arrangerat av Tällberg Foundation på temat framtiden.
