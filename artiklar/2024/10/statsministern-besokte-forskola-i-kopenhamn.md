# Statsministern besökte förskola i Köpenhamn

Regeringen tillsätter inom kort en utredning för att införa obligatorisk språkförskola för barn som behöver det. Onsdagen den 30 oktober besökte statsminister Ulf Kristersson en förskola i Köpenhamn tillsammans med Danmarks statsminister Mette Frederiksen. På förskolan deltar några barn i ett obligatoriskt inlärningsprogram.

– Alla barn ska få bra förutsättningar att klara skolan och sen klara sig i livet. Svenska språket är helt centralt. Utanförskapet ska inte få gå i arv, säger statsminister Ulf Kristersson.

Under besöket träffade statsministrarna barn och pedagoger på förskolan, samt diskuterade danska erfarenheter av språkutbildning för barn i förskoleålder.

Den danska modellen innebär att barn i utsatta områden deltar i ett obligatoriskt inlärningsprogram i förskolan 25 timmar per vecka.
