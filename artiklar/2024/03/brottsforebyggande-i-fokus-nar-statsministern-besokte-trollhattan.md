# Brottsförebyggande i fokus när statsministern besökte Trollhättan

Statsminister Ulf Kristersson besökte onsdagen den 28 februari Trollhättan. Han besökte två verksamheter som aktivt jobbar för att motverka att unga dras in i kriminalitet.

Vällingklockans förskola i Trollhättan erbjuder föräldrautbildningar som utformas i nära samarbete med polisen och socialtjänsten, och kan exempelvis innehålla samtal om kultur, traditioner, svensk lagstiftning, förskolans undervisning och språkets betydelse för att bli en del av det svenska samhället.

– Arbetet mot de kriminella gängen börjar redan i förskolan. Det svenska språket, föräldrastöd och att fler mammor får jobb är avgörande, säger statsminister Ulf Kristersson.

Statsministern besökte också Framtidscentrum som är ett kommunalt projekt som hjälper arbetslösa ungdomar mellan 16-24 år att komma in arbetsmarknaden eller studera vidare.

Det brottsförebyggande arbetet är ett led i regeringens arbete att stoppa rekryteringen av unga till gängen och att öka integrationen in i det svenska samhället.
