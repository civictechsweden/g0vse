# Sveriges flagga hissad vid Natos högkvarter

Måndagen den 11 mars hissades Sveriges flagga vid Natos högkvarter i Bryssel. Tillsammans med statsminister Ulf Kristersson deltog flera statsråd i regeringen vid ceremonin. Från Sverige deltog även H.K.H. Kronprinsessan Victoria, överbefälhavare Micael Bydén samt partiledarna för Socialdemokraterna, Sverigedemokraterna och Centerpartiet.

– Att Sverige går med i Nato är inte slutet på något – det är en början. Jag ser fram emot att hjälpa till att göra världen till en säkrare och friare plats tillsammans med alla våra allierade, sa statsminister Ulf Kristersson vid ett tal under ceremonin i Bryssel.
