# Reformer inom Socialdepartementets områden - Vårbudgeten 2024

I regeringens vårproposition för 2024 finns flera förslag som rör Socialdepartementets områden. Förslagen bygger på en överenskommelse mellan regeringen och Sverigedemokraterna. Den 15 april överlämnas regeringens vårproposition för 2024 till riksdagen.


## Stora satsningar på sjukvården

Samarbetspartierna ger ytterligare ekonomiskt stöd till sjukvården för att generella uppsägningar av sjukvårdspersonal ska kunna undvikas och för att motverka att patienter drabbas av regionernas tillfälligt försvagade ekonomi. Samtidigt vidtas ytterligare åtgärder för att stödja en effektivisering av vården och för att säkerställa att patientnära verksamhet prioriteras.

[Pressmeddelande: Stora satsningar på sjukvården](/pressmeddelanden/2024/03/stora-satsningar-pa-sjukvarden/)



## Förslag om ytterligare förlängning av det tillfälliga tilläggsbidraget till barnfamiljer med bostadsbidrag

Hög inflation och lågkonjunktur slår hårt mot många hushåll, inte minst barnfamiljer. För att skydda barnfamiljer med små marginaler föreslår regeringen och Sverigedemokraterna i vårändringsbudgeten att det tillfälliga tilläggsbidraget till barnfamiljer med bostadsbidrag förlängs till och med den 31 december 2024\.

[Pressmeddelande: Förslag om ytterligare förlängning av det tillfälliga tilläggsbidraget till barnfamiljer med bostadsbidrag](/pressmeddelanden/2024/03/forslag-om-ytterligare-forlangning-av-det-tillfalliga-tillaggsbidraget-till-barnfamiljer-med-bostadsbidrag/)



## Regeringen förstärker arbetet med Bris nationella stödlinje

Regeringen anser att arbetet med Bris nationella stödlinje behöver stärkas och föreslår därför en tillfällig förstärkning av den långsiktiga finansieringen av Bris nationella stödlinje för barn med 4 miljoner kronor. Förslaget är en del av regeringens vårändringsbudget.

[Pressmeddelande: Regeringen förstärker arbetet med Bris nationella stödlinje](/pressmeddelanden/2024/04/regeringen-forstarker-arbetetmed-bris-nationella-stodlinje/)



## Ökade medel till Statens institutionsstyrelse (SiS)

I vårändringsbudgeten föreslår regeringen och Sverigedemokraterna att anslaget till SiS under 2024 höjs till drygt 300 miljoner kronor. Medlen ska bland annat nyttjas till fler platser för de som döms till sluten ungdomsvård och åtgärder kopplat till en ny lagstiftning som rör SiS särskilda befogenheter.

[Pressmeddelande: Ökade medel till Statens institutionsstyrelse (SiS)](/pressmeddelanden/2024/04/okade-medel-till-statens-institutionsstyrelse-sis/)



## Regeringen satsar på unga som varken arbetar eller studerar

Regeringen och dess samarbetsparti föreslår i vårändringsbudgeten att ytterligare medel tillförs till arbetet med unga som varken arbetar eller studerar under 2024\. Personer med psykisk ohälsa är ofta överrepresenterade inom gruppen och de har ofta behov av långsiktiga insatser.

[Pressmeddelande: Regeringen satsar på unga som varken arbetar eller studerar](/pressmeddelanden/2024/04/regeringen-satsar-pa-unga-som-varken-arbetar-eller-studerar/)



## Lättare för föreningar att anordna arrangemang på statliga vägar

Regeringen ämnar idag fatta beslut om att Trafikverket får avstå från att begära ersättning från ideella föreningar och organisationer för kostnader vid motionslopp, tävlingslopp och andra arrangemang på statliga vägar. Beslutet innebär att Trafikverket ska kunna avstå från att begära ersättning för ideella föreningar och organisationers kostnader för arrangemang på statliga vägar för hela 2024\.

[Pressmeddelande: Lättare för föreningar att anordna arrangemang på statliga vägar](/pressmeddelanden/2024/04/lattare-for-foreningar-att-anordna-arrangemang-pa-statliga-vagar/)
