# Statsministern deltog på pressträff om AI-investering i Sverige

Måndagen den 3 juni deltog statsminister Ulf Kristersson på en pressträff tillsammans med Microsofts vd och vice ordförande Brad Smith. På pressträffen berättade företaget om nya investeringar i Sverige kopplat till AI på motsvarande 34 miljarder kronor.

– Det är ett styrkebesked för Sverige och ett kvitto på hur attraktivt vårt land är att investera i. Satsningen ökar vår konkurrens- och innovationskraft och banar väg för nya investeringar, säger statsminister Ulf Kristersson.

Investeringen innebär bland annat att 250 000 personer ska få ett kompetenslyft inom AI, både nybörjare och experter. Utbildningen ska ledas av ett kunskapsråd med representanter från bland annat universitet och Arbetsförmedlingen. Företaget kommer också bygga ut sina serverhallar i Sandviken, Gävle och Staffanstorp.

I december förra året tillsatte regeringen en AI-kommission under ledning av Carl-Henric Svanberg, vars uppdrag är att stärka Sveriges konkurrenskraft på området.
