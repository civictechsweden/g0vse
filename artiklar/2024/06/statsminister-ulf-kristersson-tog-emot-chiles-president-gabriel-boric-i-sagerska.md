# Statsminister Ulf Kristersson tog emot Chiles president Gabriel Boric i Sagerska

Fredagen den 14 juni tog statsminister Ulf Kristersson emot Chiles president Gabriel Boric i Sagerska för överläggningar.


Under mötet diskuterades bland annat ländernas bilaterala samarbeten, det geopolitiska läget och stödet till Ukraina.

Vid mötet på Sagerska deltog även infrastruktur\- och bostadsminister Andreas Carlson, jämställdhets\- och biträdande arbetsmarknadsminister Paulina Brandberg samt utbildningsminister Mats Persson.

Bistånds\- och utrikeshandelsminister Johan Forssell och Chiles utrikesminister Alberto van Klaveren har även skrivit under en bilateral färdplan för ökat samarbete mellan länderna inom områden som transport, gruvindustri samt hållbar utveckling.

I samband med besöket har också Andreas Carlson och Chiles minister för transport och telekommunikation Juan Carlos Muñoz skrivit under en avsiktsförklaring för ökat samarbete inom hållbara transporter.
