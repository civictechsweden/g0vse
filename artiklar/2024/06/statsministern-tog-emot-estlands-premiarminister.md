# Statsministern tog emot Estlands premiärminister

Onsdagen den 5 juni tog statsminister Ulf Kristersson emot Estlands premiärminister Kaja Kallas. Frågor i fokus under besöket var bland andra entreprenörskap, innovation och säkerhetspolitik.

Den estländska premiärministerns besök inleddes med att de båda statsministrarna deltog i ett evenemang för tech-entreprenörer och investerare. Främjande av samarbete mellan svenska och estniska tech-företag och erfarenhetsutbyte var en viktig del av premiärministerns besök i Sverige mot bakgrund av Sverige som innovationsland och Estlands framstående roll inom digitalisering.

Det enskilda mötet som de båda statsministrarna hade senare samma dag kretsade kring cyberattacker och andra hybridhot, vad kan politiken göra för att främja den europeiska start-up-scenen samt aktuella frågor inför valet till europaparlamentet. Ländernas stöd till Ukraina och andra säkerhetspolitiska frågor diskuterades också, inklusive det kommande Nato-toppmötet i Washington.
