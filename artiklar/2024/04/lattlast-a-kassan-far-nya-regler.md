# Lättläst: A-kassan får nya regler

A-kassan ger ekonomisk trygghet medan du söker jobb.
De nya reglerna ska motivera arbetslösa att söka ett jobb snabbare.

Det kommer bli mindre administration när man söker a-kassa.
Fler kommer att kunna få ersättning med de nya reglerna.

A-kassan ska kunna få sådana uppgifter om din lön som har
lämnats till Skatteverket.
Då minskar risken för felaktiga utbetalningar.

Ersättningen beräknas sedan månadsvis.
Ju mer du tjänat när du jobbat desto mer får du i a-kassa.
Du får mer av din tidigare lön om du har varit medlem i en a-kassa länge
än om du inte är medlem alls.

Den högsta ersättningen kommer att höjas. Du kan som mest
få 80 procent av 34 000 kronor i månaden.

Aktivitetsstödet kommer också att ändras.
Stödet kommer att trappas ned ju längre tid du är arbetslös. Men
den lägsta nivån i stödet ska höjas från 223 till 365 kronor per dag.

De nya reglerna kommer att gälla från 1 oktober 2025.
Det är en överenskommelse mellan flera partier.
Sverigedemokraterna, Moderaterna, Kristdemokraterna och Liberalerna.
