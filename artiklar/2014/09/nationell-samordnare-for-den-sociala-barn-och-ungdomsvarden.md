# Nationell samordnare för den sociala barn- och ungdomsvården

Den nationella samordnarens huvudsakliga uppgift blir att ge kommunerna stöd i deras arbete med att skapa en trygg och säker vård. Uppdraget sträcker sig till den 15 december 2017.

## Dialog med kommunerna

Den nationella samordnaren ska i dialog med ett antal kommuner stärka och stödja socialtjänsten i deras arbete med den sociala barn- och ungdomsvården. Ett mål med dialogerna är att ge inspiration och stimulera till att tänka nytt i det praktiska arbetet.

## Samarbete med andra aktörer

Arbetet kommer bedrivas i samarbete med Sveriges Kommuner och Landsting (SKL) och de regionala utvecklingsledarna för barn och unga. Andra viktiga aktörer att samråda med är Socialstyrelsen, Inspektionen för Vård och Omsorg (IVO), Barnombudsmannen och Länsstyrelserna. Samordnaren ska även ha dialog med den tillsatta psykiatrisamordnaren. Arbetet kommer att redovisas i en slutrapport som överlämnas till Socialdepartementet.
