# UD på Mänskliga Rättighetsdagarna

För att öka kunskapen om mänskliga rättigheter och lyfta dem högre upp på den politiska dagordningen anordnas varje år Mänskliga Rättighetsdagarna (MR\-dagarna), Nordens största forum för mänskliga rättigheter. Regeringskansliet är på plats i Umeå för att informera om hur den svenska regeringen arbetar med mänskliga rättigheter, både nationellt och internationellt.

MR\-dagarna besöks årligen av tusentals forskare, myndigheter, politiker, praktiker och ideellt engagerade som vill lära sig mer om mänskliga rättigheter och ta del av det fullmatade programmet. I år innehåller programmet uppemot 200 seminarier, workshops, teaterföreställningar, konst, dans, musik och utställningar.

UD bemannar tillsammans med Arbetsmarknadsdepartementet en monter i utställningshallen och kommer på fredagen att ha ett seminarium om UD:s MR\-rapporter. I år handlar rapportern om Asien och Oceanien.
