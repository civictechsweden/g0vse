# Anmälan till styrkeregister för EU:s och Natos snabbinsatskoncept

Sverige anmäler återkommande vilka förband som kan ingå i styrkeregistren för EU:s respektive Natos snabbinsatskoncept. Regeringen har i dag beslutat om nästa anmälan.


Enligt regeringens beslut ska följande förband anmälas till EU:s kompletterande styrkeregister för snabbinsatskoncept (Military Rapid Response Concept Database) för perioden 2024–2025:

* En korvettenhet bestående av två korvetter med underhållsfunktion samt en specialförbandsenhet.

Till Natos snabbinsatsstyrka (Nato Response Force) med tillhörande reservstyrka (Follow\-on Forces Group) för perioden 2023–2025:

* En korvettenhet bestående av två korvetter med underhållsfunktion, en specialförbandsenhet samt en stridsflygenhet med del i flygflottilj.
