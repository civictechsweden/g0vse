# Stockholmsagendan visar vägen framåt efter Stockholm+50

Omkring 150 länder har samlats i Stockholm för att kraftsamla för klimatet och miljön. Nu har Sverige, tillsammans med Kenya, sammanfattat resultatet till en Stockholmsagenda \- 10 uppmaningar till omvärlden för att öka takten i omställningen.


Punkterna i Stockholmsagendan presenterades av Sveriges och Kenyas klimat\- och miljöministrar under det avslutande plenarmötet under Stockholm\+50 den 3 juni.

Stockholmsagendan: tio uppmaningar efter Stockholm\+50

1\.   Sätt människans välmående i första rummet, för en hälsosam planet och för allas välstånd.

2\.   Erkänna och implementera rätten till ren, hälsosam och hållbar miljö genom att uppfylla visionen från princip 1 från 1972 års Stockholmsdeklaration.

3\.   Anta en systemövergripande förändring av vårt nuvarande ekonomiska system för en hälsosam planet.

4\.   Stärka genomförandet av befintliga nationella åtaganden för en hälsosam planet, genom att förstärka nationell miljölagstiftning, budget, planeringsprocesser och institutionella ramverk.

5\.   Säkerställa att offentliga och privata flöden är i linje med åtaganden för miljö, klimat och hållbar utveckling.

6\.   Skynda på systemövergripande omställning av de sektorer där det finns störst effekt att hämta, så som livsmedel, energi, vatten, byggnader, tillverkning och mobilitet

7\.   Återuppbygga förtroende för samarbete och solidaritet.

8\.   Stärka och ge ny energi åt det multilaterala systemet.

9\.   Erkänna ett ansvar för framtida generationer som en hörnsten för gott beslutsfattande.

10\.  Ta vidare resultaten från Stockholm\+50 genom att stärka och ge ny energi åt pågående internationella processer, så som FN\-högnivåmötet Summit of the Future i 2023\.
