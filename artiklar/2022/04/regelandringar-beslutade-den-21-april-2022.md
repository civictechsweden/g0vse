# Regeländringar beslutade den 21 april 2022

## Miljösanktionsavgift för överträdelse av förbud mot användning av växtskyddsmedel

Regeringen har beslutat om ändringar i förordningen om bekämpningsmedel och förordningen om miljösanktionsavgifter.

Ändringarna innebär att det införs miljösanktionsavgifter för överträdelser av förbud mot användning av växtskyddsmedel. Vid överträdelse av förbudet mot användning av växtskyddsmedel ska en miljösanktionsavgift betalas på 20 000 kr om överträdelsen sker i yrkesmässig verksamhet och i annat fall på 5 000 kr.

Dessutom återinförs tillståndsplikten för användning av växtskyddsmedel i bl.a. handelsträdgårdar (”yrkesmässig användning i parker och trädgårdar som allmänheten har tillträde till”).

Ändringarna träder i kraft den 1 juni resp. den 1 oktober 2022\.

**Referenser:**

* förordning (2022:289\) om ändring i förordningen (2014:425\) om bekämpningsmedel
* förordning (2022:290\) om ändring i förordningen (2012:259\) om miljösanktionsavgifter

### Kontaktperson:

Jannice Ribberström 08\-405 15 20
