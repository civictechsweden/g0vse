# Regeländringar beslutade den 24 mars 2022

## Upphävande av Statens energimyndighets föreskrifter om projektbaserade mekanismer

Regeringen har beslutat om en förordning om upphävande av Statens energimyndighets föreskrifter om projektbaserade mekanismer. Energimyndighetens föreskrifter (STEMFS 2015:2) om projektbaserade mekanismer kompletterar vissa bestämmelser i förordningen (2004:1205) om handel med utsläppsrätter. Den förordningen har upphävts och ersatts med förordningen (2020:1180) om vissa utsläpp av växthusgaser. Energimyndighetens föreskrifter är inte längre aktuella och tillämpas inte. Myndigheten saknar dock bemyndigande att upphäva föreskrifterna varför regeringen har beslutat om ett upphävande.

Föreskrifterna upphör att gälla den 1 maj 2022.

**Referenser:**

* förordning (2022:227) om upphävande av Statens energimyndighets föreskrifter (STEMFS 2015:2) om projektbaserade mekanismer

## Upphävande av Naturvårdsverkets föreskrifter om transport av avfall

Regeringen har beslutat om upphävande av Naturvårdsverkets föreskrifter om transport av avfall. Naturvårdsverkets föreskrifter (NFS 2003:5) kompletterar bestämmelserna om avfallstransport och transportdokument i avfallsförordningen (2020:614). Föreskrifterna beslutades med stöd av bestämmelser i avfallsförordningen (2001:1063). Denna ersattes av avfallsförordningen (2011:927) och därefter av den nu gällande avfallsförordningen (2020:614). Naturvårdsverket har tagit fram nya föreskrifter som ska ersätta NFS 2005:3. De nya föreskrifterna träder i kraft den 1 maj 2022. Naturvårdsverket saknar dock bemyndigande att upphäva föreskrifterna varför regeringen har beslutat om ett upphävande.

Föreskrifterna upphör att gälla den 1 maj 2022.

**Referenser:**

* förordning om upphävande av Naturvårdsverkets föreskrifter (NFS 2005:3) om transport av avfall

Förordningen kommer att publiceras i Naturvårdsverkets författningssamling (NFS).

### MER INFORMATION

Författningarna blir offentliga när de publicerats på webbplatsen [www.svenskforfattningssamling.se](https://www.svenskforfattningssamling.se/) eller vad gäller upphävande av Naturvårdsverkets föreskrifter när de publicerats på Naturvårdsverkets webbplats [Naturvårdsverkets författningssamling (naturvardsverket.se).](https://www.naturvardsverket.se/nfs)

### Kontaktpersoner:

Johan Pettersson 08-405 82 41
