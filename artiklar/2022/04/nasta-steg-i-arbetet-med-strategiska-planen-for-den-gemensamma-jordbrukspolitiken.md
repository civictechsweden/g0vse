# Nästa steg i arbetet med strategiska planen för den gemensamma jordbrukspolitiken

Den 22 december 2021 överlämnades förslaget till Strategisk plan för den gemensamma jordbrukspolitiken 2023–2027 till EU-kommissionen för godkännande. EU-kommissionen har nu återkommit med frågor och synpunkter i ett så kallat observationsbrev till Sverige.

Arbetet med att besvara brevet påbörjas nu inom Regeringskansliet och målet är att brevet ska vara helt besvarat i sommar. Efter genomförda förhandlingar ska EU-kommissionen godkänna den strategiska planen som ska träda i kraft 2023.

### Kontakt

Har du frågor om arbetet som genomförs i Regeringskansliet går det bra att skicka e-post. Observera att e-post till departementet i normala fall blir en allmän handling.

* [E-post till arbetsgruppen kring strategisk plan på Näringsdepartementet](mailto:n.strategisk.plan@regeringskansliet.se)
