# Rättsstatens principer i Ungern och kommande EU-toppmöte

När EU\-ministrarna möttes i Bryssel den 18 november stod förberedelser inför nästa EU\-toppmöte, förbindelserna mellan EU och Storbritannien, samt rättsstatens principer i Ungern på dagordningen. EU\-minister Jessika Roswall företrädde Sverige vid mötet.


## Efterlevnaden av europeiska värderingar i Ungern

Regeringen ser med oro på utvecklingen för rättsstatens principer i Ungern och välkomnade att en ny utfrågning inom ramen för EU\-fördragets artikel 7\-förfarande hölls på mötet.

Utfrågningen handlade bland annat om rättsväsendets oberoende, valsystemet, mediefrihet, LGBTIQ\-rättigheter och kampen mot korruption,

\- Nu förbereder vi tillsammans med ministerrådet och EU\-kommissionen för att fortsätta artikel\-7\-förfaranden och utfrågningar. Vi planerar också för ett symposium i juni om rättstatsfrågorna. Det kommer alltså att ske mycket om rättstatsfrågorna under hela det svenska ordförandeskapet, sa EU\-minister Jessika Roswall efter mötet.

## Inför Europeiska rådet 15–16 december 2022

Ministrarna förberedde dagordningen för EU\-toppmötet som hålls i december. EU:s stöd till Ukraina, energi\- och ekonomifrågor kommer alla att vara viktiga på det kommande EU\-toppmötet.

\- Jag tog upp att vi vill se fortsatt arbete med sanktioner mot både Ryssland och Belarus. Jag tog också att upp att vi i den planerade diskussionen om ekonomi vill se ett fokus på tillväxt och konkurrenskraft, sa EU\-minister Jessika Roswall.

## EU\-kommissionens arbetsprogram för 2023

EU\-kommissionen presenterade sitt arbetsprogram för 2023\. Ministrarna följde upp presentationen med en diskussion. Flera av programmets förslag väntas behandlas under det svenska ordförandeskapet i EU:s ministerråd under första halvåret 2023\.

Ministrarna fick också en lägesuppdatering om den senaste utvecklingen i relationerna mellan EU och Storbritannien med fokus på genomförandet av Nordirlandprotokollet. Protokollet är en del av utträdesavtalet mellan EU och Storbritannien.

**Producerat av EU\-representationen.**
