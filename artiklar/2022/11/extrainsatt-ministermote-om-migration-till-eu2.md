# Extrainsatt ministermöte om migration till EU

EU:s och Schengenassocierade länders migrationsministrar möttes i Bryssel den 25 november för ett extrainsatt möte. Bakgrunden är det ökade trycket längs migrationsrutterna. Migrationsminister Maria Malmer Stenergard företrädde Sverige.


EU\-kommissionen redogjorde för situationen längs framför allt den centrala Medelhavsrutten och presenterade den handlingsplan som nyligen togs fram. Under 2022 har de irreguljära passagerna vid centrala Medelhavet ökat med mer än 30 procent jämfört med samma tid förra året.

Ministrarna diskuterade situationen längs migrationsrutterna, utmaningarna och den gemensamma vägen framåt.
