# Rättsstatsfrågor och otillbörlig valpåverkan på agendan när Gunnar Strömmer tog emot EU-kommissionär Věra Jourová

Justitieminister Gunnar Strömmer fick den 7 november besök av Věra Jourová, EU\-kommissionens vice ordförande och kommissionär för värden och öppenhet. Besöket sker med anledning av att Sverige tar över ordförandeskapet i EU:s ministerråd den 1 januari 2023\.


På mötet diskuterade kommissionären och justitieministern bland annat rättsstatsfrågor, som har varit i fokus under ett antal år. Mötet behandlade också rättsväsendets digitalisering i EU, som syftar till att främja medlemsstaternas användning av digitala verktyg. Dessutom diskuterade de möjligheten för Sverige att ansluta sig till Europeiska åklagarmyndigheten (Eppo) samt otillbörlig valpåverkan.

Att skapa säkerhet för EU:s medborgare, stoppa den organiserade brottsligheten, slå vakt om unionens grundläggande värderingar samt rättsstatsprincipen kommer att vara mycket viktiga frågor för det svenska ordförandeskapet. Programmet och prioriteringar kommer att presenteras i sin helhet i december.

Vid mötet deltog även statssekreterare Mikael Kullberg och tjänstemän från Justitiedepartementet

Under sitt besök i Stockholm träffade kommissionär Věra Jourová även EU\-minister Jessika Roswall och jämställdhetsminister Paulina Brandberg. Dessutom deltog hon i ett seminarium på EU\-kommissionens representation i Sverige.
