# Statsministern talade vid Måndagsrörelsens möte

Statsministern talade måndagen den 21 november vid Norrmalmstorg på Måndagsrörelsens möte efter att regeringen i förra veckan presenterat ett rekordstort militärt och humanitärt stödpaket till Ukraina. Det nya militära stödpaketet är större än alla de tidigare åtta paketen tillsammans, och det humanitära paketet är det största som hittills skickats.


– Försvaret av Ukrainas frihet är vår tids mest avgörande utrikespolitiska uppgift. Regeringen skickar nu ett rekordstort stödpaket till Ukraina, både humanitärt och militärt, sade statsminister Ulf Kristersson.

Måndagsrörelsen var en svensk opinionsrörelse för de baltiska staternas självständighet från Sovjetunionen. Man samlades till möte varje måndag klockan 12 på Norrmalmstorg i Stockholm under perioden mars 1990 till september 1991, då balterna efter Sovjetunionens kollaps i augusti samma år lyckades få sin självständighet.
