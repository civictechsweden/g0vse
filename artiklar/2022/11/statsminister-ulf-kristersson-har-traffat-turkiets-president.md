# Statsminister Ulf Kristersson har träffat Turkiets president

Statsminister Ulf Kristersson besökte den 8 november Turkiet. Under besöket träffade statsministern Turkiets president Recep Tayyip Erdoğan för samtal om Sveriges ansökan till Nato.

Efter mötet hölls en gemensam presskonferens i presidentpalatset i Ankara.

– Det var ett konstruktivt möte som nu leder oss vidare till fortsatta samtal om Sveriges Natoprocess. Vi står bakom det trilaterala avtalet som slöts mellan Sverige, Finland och Turkiet i Madrid tidigare i år, och har redan genomfört en stor del av åtgärderna, säger statsminister Ulf Kristersson.

Under besöket i Ankara besökte statsminister Ulf Kristersson även Anitkabir, mausoleet för Turkiets grundare Mustafa Kemal Atatürk.
