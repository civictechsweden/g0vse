# Regeländringar beslutade den 8 september 2022

## Stöd till icke\-registreringspliktiga eldrivna arbetsmaskiner och miljöarbetsmaskiner möjliggörs

Regeringen har beslutat om ändringar i förordningen om statligt stöd till vissa miljöfordon. Ändringarna innebär att det blir möjligt att ge stöd till eldrivna arbetsmaskiner och miljöarbetsmaskiner som inte kan registreras i vägtrafikregistret.

Ändringarna träder i kraft den 11 oktober.

**Referenser:**

* förordning (2022:1418\) om ändring i förordningen (2020:750\) om statligt stöd till vissa miljöfordon

## Ändringar i miljötillsynsförordningen och i förordningen om miljösanktionsavgifter

Regeringen har beslutat om ändringar i miljötillsynsförordningen och förordningen om miljösanktionsavgifter.

Ändringen i miljötillsynsförordningen innebär att ansvaret för tillsynsvägledning när det gäller retursystemet som regleras i förordning (2022:1274\) om producentansvar för förpackningar blir Naturvårdsverkets ansvar den 1 januari 2023\. För närvarande är det Jordbruksverket som har ansvaret för både tillsyn och tillsynsvägledning när det gäller retursystemet. Genom en tidigare ändring i miljötillsynsförordningen kommer dock tillsynsansvaret att flyttas till Naturvårdsverket den 1 januari 2023\.

Ändringarna i förordningen om miljösanktionsavgifter innebär att de miljösanktionsavgifter för överträdelser av förordningen (2005:220\) om retursystem för plastflaskor och metallburkar som upphävdes den 8 augusti 2022 återinförs. De upphävs i stället den 1 januari 2023 när den nya förpackningsförordningen träder i kraft.

**Referenser:**

* förordning (2022:1419\) om ändring i miljötillsynsförordningen (2011:13\)
* förordning (2022:1420\) om ändring i förordningen (2012:259\) om miljösanktionsavgifter
* förordning (2022:1421\) om ändring i förordningen (2012:259\) om miljösanktionsavgifter

### Kontaktpersoner:

Arbetsmaskiner: Pia\-Maria Lindroos 08\-405 21 51

Miljötillsynsförordningen m.m.: Frida Rudsander 08\-405 46 61
