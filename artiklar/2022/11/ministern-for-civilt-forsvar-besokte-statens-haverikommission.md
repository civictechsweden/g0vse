# Ministern för civilt försvar besökte Statens haverikommission

Onsdagen den 23 november besökte ministern för civilt försvar, Carl-Oskar Bohlin, Statens haverikommission.

Statens haverikommission är en statlig myndighet som har till uppgift att undersöka militära och civila olyckor och tillbud i syfte att säkerheten ska förbättras.

Vid besöket träffade Carl-Oskar Bohlin haverikommissionens generaldirektör John Ahlberk samt medarbetare vid myndigheten. På agendan stod bland annat information om pågående utredningar och myndighetens arbete.

– Varje haveri är ett för mycket, varje förolyckad människa är ett liv spillt helt i onödan. Att lära och dra slutsatser är helt centralt för att undvika att misstag återupprepas eller att fel och brister inte blir åtgärdade. Statens haverikommission bidrar till att göra Sverige säkrare och till att rädda liv, vilket understryker vikten av deras arbete, säger minister för civilt försvar, Carl-Oskar Bohlin.
