# Det svenska ordförandeskapet i fokus under Europaparlamentets besök i Stockholm

Regeringen träffade den 30 november Europaparlamentets talmanskonferens som besökte Stockholm med anledning av det kommande svenska ordförandeskapet i Europeiska unionens råd.


Det var det första formella besöket av en EU\-institution i samband med det svenska ordförandeskapet i EU:s ministerråd våren 2023\. På agendan stod bland annat ett studiebesök på Stockholm Exergi, diskussioner om ordförandeskapets kommande prioriteringar och samarbetet mellan EU\-institutionerna.

 – Det här besöket markerar den viktiga relationen mellan ordförandeskapet i Europeiska unionens råd och Europaparlamentet. I dag har vi haft givande diskussioner om de politiska sakfrågor och utmaningar vi har framför oss. Enighet i den Europeiska unionen är viktigare än någonsin, sa statsminister Ulf Kristersson under en presskonferens tillsammans med Europaparlamentets talman Roberta Metsola.

Se pressträffen med statsminister Ulf Kristersson och Europaparlamentets talman Roberta Metsola här:
