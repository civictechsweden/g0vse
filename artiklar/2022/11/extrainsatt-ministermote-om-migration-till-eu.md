# Extrainsatt ministermöte om migration till EU

EU:s och Schengenassocierade länders migrationsministrar möts i Bryssel den 25 november för ett extrainsatt möte. Bakgrunden är det ökade trycket längs migrationsrutterna. Migrationsminister Maria Malmer Stenergard företräder Sverige vid mötet.


EU\-kommissionen väntas redogöra för situationen längst framför allt den centrala Medelhavsrutten och presentera den handlingsplan som nyligen togs fram. Under 2022 har de irreguljära passagerna vid centrala Medelhavet ökat med mer än 30 procent jämfört med samma tid förra året.

Regeringen välkomnar ett fördjupat samarbete med prioriterade tredjeländer längs med de huvudsakliga migrationsrutterna för att motverka grundorsakerna till irreguljär migration och tvångsfördrivning och för att stärka ursprungs\- och transitländers kapacitet att hantera migration. Regeringen vill också stärka samarbetet med tredjeland om återvändande. Beträffande västra Balkanrutten understryker regeringen att ytterligare steg tas i närmandet till EU:s viseringspolitik.

Regeringen framhåller vikten av att minska irreguljära migration till EU. Regeringen understryker vikten av att lagstiftningsarbetet inom migrations\- och asylpakten tas vidare. Regeringen avser att under Sveriges ordförandeskap i EU:s ministerråd våren 2023 bygga vidare på arbetet med att hitta konkreta lösningar och åtgärder men också att arbeta vidare med lagstiftningsförhandlingarna inom ramen för pakten.
