# Sverige och Japan fördjupar försvarssamarbetet

Den 19 december undertecknade försvarsminister Pål Jonson och Japans ambassadör i Stockholm H.E. Noke Masaki ett övergripande avtal på försvarsområdet mellan Sverige och Japan.

– Sverige och Japan har haft försvarsrelaterat samarbete sedan lång tid tillbaka. Med det nya avtalet på plats kan vår relation på försvarsmaterielområdet fördjupas ytterligare, säger försvarsminister Pål Jonson.

Sverige och Japan har sedan länge goda relationer. Samarbetet utgår från gemensamma värderingar och stöd för den regelbaserade världsordningen. Det inkluderar bland annat omfattande utbyte inom handel, investeringar, forskning, kultur och multilaterala frågor.
