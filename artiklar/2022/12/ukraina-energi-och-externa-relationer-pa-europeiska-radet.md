# Ukraina, energi och externa relationer på Europeiska rådet

När EU\-ländernas ledare möts den 15 december står omedelbart och långsiktigt stöd till Ukraina på dagordningen. De kommer också att ta upp EU:s arbete på energiområdet och relationerna med USA. Den 14 december träffar EU\-ledarna Sydostasiatiska nationers förbund, ASEAN. Statsminister Ulf Kristersson företräder Sverige.


## Rysslands anfallskrig i Ukraina

EU kommer åter att uttrycka sin enighet i fördömandet av Rysslands krig i Ukraina.

EU\-ledarna ska diskutera stödet till Ukraina, dels utifrån de stora omedelbara humanitära behoven, dels utifrån hur EU ska arbeta vidare för att kunna garantera militärt och finansiellt stöd över tid.

## Energi och konkurrenskraft

EU\-ledarna kommer därför att gå igenom hittills genomförda åtgärder på energiområdet med avsikt att ta ut riktlinjer för hur EU\-länderna tillsammans ska utveckla energipolitiken vidare. Det handlar om priser såväl som att säkra tillgången till energi samtidigt som den gröna omställning och utfasningen av ryska fossila bränslen står i fokus.

En viktig hållpunkt i arbetet är EU\-kommissionens förslag till reform för elmarknaden som väntas inom kort.

I fokus står också arbetet med att stärka EU:s konkurrenskraft genom investeringar i innovation och grön omställning.

## EU:s relationer med USA

EU\-ledarna ska ha en diskussion om de transatlantiska relationerna med ambitionen att täcka en lång rad ämnen. Diskussionen förväntas i synnerhet handla om samarbete om ekonomi och säkerhet.

## EU:s relationer med södra grannskapet

En diskussion väntas om en rad Medelhavsländer som ingår i EU:s södra grannskap.

## Jubileumsmöte med ASEAN

Den 14 december, dagen före EU\-toppmötet, träffas EU\-ledarna och ASEAN. Mötet markerar 45 år av diplomatiska förbindelser. Mötet är ett tillfälle att uppmärksamma samarbetsorganisationernas strategiska partnerskap.
