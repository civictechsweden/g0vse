# EU föreslår exceptionella åtgärder för minskad efterfrågan på el

Efter att EU:s energiministrar träffades den 9 september för att diskutera åtgärder för att minska Rysslands påverkan på den europeiska energimarknaden har EU-kommissionen kommit med förslag på exceptionella åtgärder.

Kommissionens ordförande Ursula von der Leyen presenterade den 14 september, bland annat förslag som ska omfördela energibranschens intäktsöverskott till slutkunderna och åtgärder för minskad elförbrukning.

Ett av EU-kommissionens förslag är att medlemsländerna ska minska elförbrukningen med minst 5 procent under vissa högpristimmar. Det är medlemsländerna som enligt förslaget pekar ut vilka timmar som priset förväntas vara särskilt högt. 10 procent av den totala efterfrågan på el under dygnets alla timmar ska också minska enligt förslaget. Avsikten är att sänka priserna genom att minska antalet timmar då gas och andra fossila bränslen är marginalprissättande.

Ett annat förslag är att ett tillfälligt intäktstak på 180 euro/MWh för vissa kraftslag, vars intäkter har varit exceptionella med anledning av gaspriserna. Intäkter över detta pris ska användas till att sänka slutkundernas elräkningar.

En överenskommelse om förslagen väntas nås vid ministerrådsmötet den 30 september.
