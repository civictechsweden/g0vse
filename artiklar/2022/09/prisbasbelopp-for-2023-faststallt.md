# Prisbasbelopp för 2023 fastställt

Regeringen har fastställt prisbasbeloppet till 52 500 kronor för år 2023. Prisbasbeloppet används bland annat inom socialförsäkringen och inom skattesystemet. Höjningen av prisbasbeloppet gör att garantipensionen, omvårdnadsbidraget samt taken i ersättningarna från sjuk- och föräldraförsäkring höjs, då de beräknas utifrån prisbasbeloppet. Även studiemedel från CSN berörs.

Regeringen har också fastställt det förhöjda prisbasbeloppet till 53 500 kronor för år 2023.

Prisbasbeloppet för 2022 är 48 300 kronor. Det förhöjda prisbasbeloppet för 2022 är 49 300 kronor.
