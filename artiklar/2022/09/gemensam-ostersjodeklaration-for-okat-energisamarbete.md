# Gemensam Östersjödeklaration för ökat energisamarbete

I tisdags, den 30 augusti, samlades regeringschefer och energiministrar från Östersjöländerna samt Europeiska kommissionens ordförande Ursula von der Leyen och kommissionären för energifrågor Kadri Simson i Köpenhamn. Mötet vars syfte var ökat energisamarbete resulterade i undertecknandet av två deklarationer.


Med anledning av Rysslands krig mot Ukraina och hur Ryssland använder energi som ett vapen mot Europa behövs ett stärkt samarbete på energisäkerhetsområdet.

Därför samlades regeringschefer och energiministrar från Östersjöländerna samt Europeiska kommissionens ordförande Ursula von der Leyen och kommissionären för energifrågor Kadri Simson i Köpenhamn tisdagen den 30 augusti.

Syftet med mötet var att diskutera frågor om ökad energisäkerhet i Östersjöområdet. Vid mötets slut signerades två deklarationer med gemensamt syfte att bland annat stärka energisamarbetet, fasa ut beroendet av ryskt fossilt bränsle, och utöka samarbetet kring gas och utbyggnaden av havsbaserad vindkraft.

Den ena deklarationen undertecknades av regeringschefer och den andra av energiministrarna. Från Sverige deltog energiminister Khashayar Farmanbar.
