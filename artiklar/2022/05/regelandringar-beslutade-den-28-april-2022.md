# Regeländringar beslutade den 28 april 2022

## Ändring i förordningen med instruktion för Strålsäkerhetsmyndigheten

Regeringen har beslutat om ändring i förordningen med instruktion för Strålsäkerhetsmyndigheten för att klargöra ansvarsfördelningen mellan Strålsäkerhetsmyndigheten och Myndigheten för samhällsskydd och beredskap avseende samordning av beredskapsåtgärder för radiologiska nödsituationer. Ändringarna förtydligar Strålsäkerhetsmyndighetens ansvarsområde men medför inga förändringar av myndighetens mandat.

Vidare har regeringen beslutat att upphäva en bestämmelse i samma förordning då bestämmelsen innehåller uppgifter som Strålsäkerhetsmyndigheten inte längre utför.

Ändringarna träder i kraft den 22 maj 2022.

**Referenser:**

* förordning (2022:309) om ändring i förordningen (2008:452) med instruktion för Strålsäkerhetsmyndigheten

### Kontaktperson:

Robert Petersson 08-405 87 77
