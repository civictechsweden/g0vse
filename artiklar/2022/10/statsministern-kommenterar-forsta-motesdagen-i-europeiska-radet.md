# Statsministern kommenterar första mötesdagen i Europeiska rådet

På en pressträff efter första mötesdagen i Europeiska rådet kommenterade statsminister Ulf Kristersson de diskussioner som förts.


Det Europeiska rådsmötet präglades under den första dagen av utmaningen för Europas energiförsörjning. Statsminister Ulf Kristersson:
– Det har varit ett bra möte i en konstruktiv ton med en genuin vilja att lösa problemen.

Statsministern beskrev vidare frågorna som komplexa, både politiskt och tekniskt, i och med att länder använder gas på väldigt oika sätt och i olika omfattning.
– Ingenting beslutades, men ingenting avfärdades. Inriktningen är sänkta elpriser, garanterad tillgång och mniskad efterfrågan. Rådet som samlar EU:s energiministrar kommer från och med nästa vecka arbeta med detta och har mandat att enas i frågorna, sade statsministern sammanfattningsvis.
