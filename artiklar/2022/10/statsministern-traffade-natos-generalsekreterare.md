# Statsministern träffade Natos generalsekreterare

Under förmiddagen i dag torsdag den 20 oktober träffade statsminister Ulf Kristersson Natos generalsekreterare Jens Stoltenberg i ett bilateralt möte. Mötet ägde rum i Natos högkvarter i Bryssel.

Under mötet diskuterades Sveriges pågående ansökan om Natomedlemskap.

– I fråga om Natoanslutningen visade samtalen med Jens Stoltenberg på ett oerhört starkt stöd från Nato och från Stoltenberg personligen, kommenterade statsminister Kristersson mötet.
