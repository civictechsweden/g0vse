# Statsminister Kristerssons besök i Finland 28 oktober 2022

Statsminister Ulf Kristersson besökte under fredagen Finland för samtal med landets statsminister Sanna Marin och president Sauli Niinistö.

Besöket i Finland är traditionsenligt för en nytillträdd svensk statsminister det första bilaterala utlandsbesöket som genomförs.

I samband med sina möten betonade statsminister Ulf Kristersson betydelsen av de starka banden länderna emellan.

– Det är en glädje att få komma till Finland på mitt första bilaterala besök som statsminister, och som understryker den mycket speciella relationen mellan våra länder.

På dagordningen stod den säkerhetspolitiska utvecklingen och ländernas Nato-processer, situationen i Ukraina och det stundande svenska EU-ordförandeskapet..

[Webb-tv: Anföranden av statsminister Ulf Kristersson och Finlands statsminister vid pressträffen den 28 oktober i Finland  (Youtube)](https://www.youtube.com/watch?v=2QQOobGWziw "Statsminister Kristerssons besök i Finland")
