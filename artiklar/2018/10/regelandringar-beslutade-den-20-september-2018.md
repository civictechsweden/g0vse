# Regeländringar beslutade den 20 september 2018

Den 20 september beslutade regeringen om följande regeländringar inom Miljö\- och energidepartementets områden.


## Förordningsändringar med anknytning till EU:s nätkoder för el

Regeringen har beslutat om ändringar i förordningen om systemansvaret för el och i elförordningen. Ändringarna innebär att normgivningsbemyndiganden införs eller ändras. Bemyndigandena avser föreskrifter som kompletterar EU:s så kallade nätkoder för el. Vidare får Energimarknadsinspektionen befogenheter som ansluter till de nätkoderna. Ändringarna i förordningen om systemansvaret för el anknyter till tidigare utfärdade ändringar i ellagen (jfr prop. 2017/18:93\).

Ändringarna träder i kraft den 1 november 2018\.

### Referenser

* Förordningen (1994:1806\) om systemansvaret för el
* Elförordningen (2013:208\)

## Förordningsändringar gällande myndigheters inköp av energieffektiva varor, tjänster och byggnader

Regeringen har beslutat om ändring i förordningen om myndigheters inköp av energieffektiva varor, tjänster och byggnader. Förordningen innehåller hänvisningar till olika EU\-rättsakter. Ändringarna är föranledda av att direktiv 2004/18/EG har ersatts av direktiv 2014/24/EU och att direktiv 2010/30/EU har ersatts av förordning (EU) 2017/1369\. Några ändringar i sak är inte aktuella, utan det handlar om att ändra hänvisningarna så att de görs till de nya EU\-reglerna.

Ändringarna träder i kraft den 1 november 2018\.

### Referenser

* Europaparlamentets och rådets direktiv 2014/24/EU av den 26 februari 2014 om offentlig upphandling och om upphävande av direktiv 2004/18/EG
* Europaparlamentets och rådets förordning (EU) 2017/1369 av den 4 juli 2017 om fastställande av en ram för energimärkning och om upphävande av direktiv 2010/30/EU
* Förordningen (2014:480\) om myndigheters inköp av energieffektiva varor, tjänster och byggnader

## Ändring i förordningen med instruktion för Klimatpolitiska rådet

Regeringen har beslutat om ändring i förordningen med instruktion för Klimatpolitiska rådet. Ändringen innebär att tidpunkten för rådets årliga rapportering flyttas från utgången av februari till utgången av mars.

Ändringarna träder i kraft den 1 november 2018\.

Referenser

* förordningen (2017:1268\) med instruktion för Klimatpolitiska rådet

## Kontaktpersoner

Nätkoder och energieffektivitet: Andreas Lindholm, 08\-405 14 54

Klimatpolitiska rådet: Anna Berglund, 08\-405 49 58
