# UD uppmärksammar att EU:s inre marknad fyller 25 år

![](/contentassets/ce45f9433c1c41c489249cea96b8f7dc/omslag.jpg?width=150&quality=85)

När Maastrichtfördraget trädde i kraft 1993 fördjupades EU:s inre marknad. Det har öppnat upp stora möjligheter för människor och företag runt om i Europa, möjligheter som vi ibland ser som självklara. För Sverige och svensk handel har den inre marknaden och de fyra friheterna haft stor betydelse.

För att uppmärksamma att den inre marknaden 2018 firar 25 år presenterar UD:s enhet för internationell handelspolitik och EU:s inre marknad en broschyr som beskriver mervärdet av Sveriges medlemskap i EU och vilken roll utvecklingen av den inre marknaden spelat för både företag, konsumenter och vår ekonomiska tillväxt. Utvecklingen visar att sedan 1995 har vår handel med EU:s inre marknad fördubblats vilket i sin tur bidragit till över 700 000 jobb runt om i hela landet.
