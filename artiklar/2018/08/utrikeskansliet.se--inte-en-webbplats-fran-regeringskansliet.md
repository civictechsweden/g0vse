# Utrikeskansliet.se – inte en webbplats från Regeringskansliet

Utrikeskansliet.se, svenska\-ambassaden.com och sveriges\-konsulat.com är exempel på webbplatser som drivs i privat regi och som inte har någon koppling till UD eller Regeringskansliet. UD:s reseinformation och kontaktuppgifter till Sveriges utlandsmyndigheter finns på swedenabroad.se.


De tre förstnämnda webbplatserna ovan kan uppfattas komma från Regeringskansliet eller UD, men så är inte fallet. Regeringskansliet har ingen koppling alls till de webbplatserna eller något ansvar för deras innehåll. UD:s reseinformation och Sveriges utlandsmyndigheters webbplatser hittar du på swedenabroad.se. Regeringens och Regeringskansliets information hittar du på regeringen.se.
