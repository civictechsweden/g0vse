# Prisbasbelopp för 2019 fastställt

Regeringen fastställde den 6 september 2018 prisbasbeloppet och det förhöjda prisbasbeloppet till 46 500 kronor respektive 47 400 kronor för år 2019\. Prisbasbeloppet används bland annat inom socialförsäkringen och inom skattesystemet.


Prisbasbeloppet för 2018 är 45 500 kronor. Det förhöjda prisbasbeloppet för 2018 är 46 500 kronor. Det förhöjda prisbasbeloppet används vid beräkning av pensionspoäng för tilläggspension för dem som kommer att få pension enligt äldre regler.

Höjningen av prisbasbeloppet gör också att ersättningarna från sjuk\- och föräldrapenning höjs, då taken i försäkringarna räknas utifrån prisbasbelopp. (Till exempel 8 prisbasbelopp för sjukpenningen och 10 prisbasbelopp för föräldrapenningen).
