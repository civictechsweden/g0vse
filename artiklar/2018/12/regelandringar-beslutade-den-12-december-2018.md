# Regeländringar beslutade den 12 december 2018

Den 12 december beslutade regeringen om följande regeländringar inom Miljö\- och energidepartementets områden.


## Ändring i förordningen om fluorerade växthusgaser

Regeringen har beslutat att en ikraftträdandebestämmelse till förordningen om fluorerade växthusgaser ändras i fråga om Försvarsmakten, Fortifikationsverket och Försvarets materielverk (försvarsmyndigheterna). Ändringen innebär att bestämmelserna om förebyggande åtgärder mot utsläpp av fluorerade växthusgaser (f\-gaser) samt skyldighet att föra register för mobila kyl\-, luftkonditionerings\- och värmepumpsutrustningar börjar gälla för dessa myndigheter först den 1 januari 2021\.

Förordningen träder i kraft den 1 januari 2019\.

Referenser:

* förordningen (2016:1128\) om fluorerade växthusgaser

### Kontaktpersoner:

Henrik Jonsson 08\-405 53 08
