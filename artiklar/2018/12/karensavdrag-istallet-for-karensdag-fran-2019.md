# Karensavdrag istället för karensdag från 2019

Förändringen träder i kraft från och med år 2019\. De nya reglerna innebär att ett karensavdrag ersätter den nuvarande karensdagen. I lagen om sjuklön föreslås avdraget uppgå till 20 procent av en genomsnittlig veckoersättning i form av sjuklön.


Den närmare beräkningen av sjuklönens storlek och karensavdragets storlek kan arbetsmarknadens parter avtala om.

Frågor om hur avdraget beräknas för enskilda företag eller branscher kan således besvaras av arbetsmarknadens parter (arbetsgivareföreningar och fackförbund). Mer information om karensavdrag finns även hos Försäkringskassan.

För majoriteten arbetstagare innebär de nuvarande reglerna om karensdag att en arbetstagare vid sjukfrånvaro från arbetet får sjuklön som motsvarar 80 procent av de förlorade anställningsförmånerna från arbetsgivaren med undantag för frånvaron den första dagen i sjuklöneperioden. Avdraget blir storleksmässigt detsamma oavsett vilken arbetsdag som utgör första sjukfrånvarodagen.

De nuvarande reglerna om en karensdag kan i vissa avseenden få mindre önskvärda effekter. Karensdagens utformning slår olika för olika grupper på arbetsmarknaden. För arbetstagare med koncentrerad arbetstid kan reglerna medföra att arbetstagaren förlorar en relativt stor del av inkomsten om karensdagen infaller under en dag med ett långt arbetspass. Likaså för en arbetstagare med koncentrerat deltidsarbete.

Bestämmelserna träder i kraft den 1 januari 2019\.
