# Kabinettssekreteraren tog emot Irans vice utrikesminister

Den 19 december tog kabinettssekreterare Annika Söder emot Irans vice utrikesminister Abbas Araghchi i Stockholm. Besöket var ett led i de regelbundna och återkommande politiska konsultationerna mellan Sverige och Iran, vilka sker på kabinettssekretarnivå. Senast konsultationer skedde var i maj 2018 i Teheran. Den iranske viceministern genomförde även en kort artighetsvisit hos utrikesministern.

Bland de ämnen som togs upp i konsultationerna med kabinettssekreteraren finns bilaterala frågor inklusive mänskliga rättigheter och konsulära ärenden, regionala frågor inklusive Jemen och Syrien, samt den kärntekniska överenskommelsen JCPOA.

Besöket innefattade även ett rundabordssamtal med SIPRI och möten med ledningen för riksdagens utrikesutskott, Hans Wallmark och Kenneth G Forslund.
