# Regeländringar beslutade den 29 november 2018

Den 29 november beslutade regeringen om följande regeländringar inom Miljö\- och energidepartementets områden.


## Ändringar i avfallslagstiftningen

Med anledning av en formell underrättelse från EU\-kommissionen har regeringen beslutat om ändringar i miljötillsynsförordningen, förordningen om miljöfarlig verksamhet och hälsoskydd, avfallsförordningen, industriutsläppsförordningen och förordningen om producentansvar för elutrustning. Förslagen innebär:

* Tillsyn ska ske regelbundet även i fråga om små verksamheter.
* Anmälningspliktiga verksamheter måste föreläggas att vidta vissa försiktighetsmått.
* Den som hanterar avfall i en yrkesmässig verksamhet och lämnar avfallet till någon annan måste kontrollera att mottagaren har det tillstånd eller har gjort den anmälan som krävs för att få hantera avfallet.
* Tillämpningen av miljöbalkens krav på att använda ”bästa möjliga teknik” får inte innebära en sämre teknik än det som motsvarar EU\-rättens krav på ”bästa tillgängliga teknik”.
* När en länsstyrelse sammanställer de kommunala avfallsplanerna behöver länsstyrelsen inte analysera länets avfallsbehandlingskapacitet.
* Hänvisningar till EU\-bestämmelser uppdateras.

Förordningarna träder i kraft den 1 januari 2019\.

Referenser

* förordningen (1998:899\) om miljöfarlig verksamhet och hälsoskydd
* miljötillsynsförordningen (2011:13\)
* avfallsförordningen (2011:927\)
* industriutsläppsförordningen (2013:250\)
* förordningen (2014:1075\) om producentansvar för elutrustning

### Kontaktperson

Johan Fallenius 08\-405 13 49
