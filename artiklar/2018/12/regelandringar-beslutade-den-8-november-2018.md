# Regeländringar beslutade den 8 november 2018

Den 8 november beslutade regeringen om följande regeländringar inom Miljö- och energidepartementets områden.

## Miljöledning i statliga myndigheter

Regeringen har beslutat om ändring i förordningen om miljöledning i statliga myndigheter med anledning av att myndigheten Lotteriinspektionen vid årsskiftet byter namn till Spelinspektionen. Ändringen träder i kraft den 1 januari 2019.

Referenser:

* förordningen (2009:907) om miljöledning i statliga myndigheter

## Ändring i förordningen om miljösanktionsavgifter

Regeringen har beslutat om ändring i förordningen om miljösanktionsavgifter så att hänvisning görs till Naturvårdsverkets nya föreskrifter om skydd mot mark- och vattenförorening vid lagring av brandfarliga vätskor och spilloljor.

Naturvårdsverket har från den 1 juli 2018 ersatt sina föreskrifter (NFS 2003:24) om skydd mot mark- och vattenförorening vid lagring av brandfarliga vätskor med de nya föreskrifterna (NFS 2017:5) om skydd mot mark- och vattenförorening vid lagring av brandfarliga vätskor och spilloljor.

Ändringen träder i kraft den 6 december 2018.

Referenser:

* förordningen (2012:259) om miljösanktionsavgifter

### Kontaktpersoner

Miljöledning: Anna Berglund 08-405 49 58

Miljösanktionsavgift: Ingrid Backudd 08-405 93 52
