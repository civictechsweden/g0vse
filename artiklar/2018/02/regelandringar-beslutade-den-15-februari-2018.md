# Regeländringar beslutade den 15 februari 2018

### Ändring i förordningen om avgaskrav för vissa förbränningsmotordrivna mobila maskiner

Regeringen har beslutat om ändring i förordningen om avgaskrav för vissa förbränningsmotordrivna mobila maskiner. Ändringen innebär att Transportstyrelsen utses till godkännandemyndighet och marknadskontrollmyndighet enligt en EU\-förordning som ersätter det EU\-direktiv enligt vilket myndigheten i dag är utsedd till godkännandemyndighet.

Referenser:

* Europaparlamentets och rådets förordning (EU) 2016/1628 av den 14 september 2016 om krav för utsläppsgränser vad gäller gas\- och partikelformiga föroreningar samt typgodkännande av förbränningsmotorer för mobila maskiner som inte är avsedda att användas för transporter på väg, om ändring av förordningarna (EU) nr 1024/2012 och (EU) nr 167/2013 samt om ändring och upphävande av direktiv 97/68/EG
* förordningen (1998:1709\) om avgaskrav för vissa förbränningsmotordrivna mobila maskiner

### Ändring i instruktionen för Forskningsrådet för miljö, areella näringar och samhällsbyggande

Regeringen har beslutat om en ändring i instruktionen för Forskningsrådet för miljö, areella näringar och samhällsbyggande. Ändringen tydliggör att beslut att inte betala ut medel för att en verksamhet inte uppfyller kraven får avse viss tid.

Referenser:

* förordningen (2009:1024\) med instruktion för Forskningsrådet för miljö, areella näringar och samhällsbyggande


**MER INFORMATION**
Författningarna blir offentliga när de kommer ut från trycket i Svensk författningssamling. Det beräknas ske tisdagen den 27 februari 2018\.

Kontaktpersoner:
Avgaskrav: Pia\-Maria Lindroos 08\-405 21 51
Formas: Magnus Moreau 08\-405 41 27
