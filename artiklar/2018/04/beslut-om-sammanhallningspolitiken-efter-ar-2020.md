# Beslut om sammanhållningspolitiken efter år 2020

På Allmänna rådets möte 12 april handlade diskussionerna om vilken inriktning sammahållningspolitiken ska ha efter 2020\. Statssekreterare Elisabeth Backteman representerade Sverige på mötet i Luxemburg.


Sammanhållningspolitiken är EU:s regionalpolitik. På mötet diskuterade deltagarna vad EU ska prioritera i sammanhållningspolitiken efter 2020 och vilka regioner som ska omfattas av den. De tog också upp hur sammanhållningspolitiken ska kunna genomföras på ett effektivare och snabbare sätt.

Allmänna rådet antog slutsatser om att förenkla reglerna för att få medel från sammanhållningsfonden både på EU\-nivå och på regional nivå. Medlemsländerna ska också få större ansvar när medlen ska användas.

På mötet fick ministrarna även information av EU\-kommissionen om vad som gjorts för att förbättra kommunikationen runt samanhållningspolitiken.
