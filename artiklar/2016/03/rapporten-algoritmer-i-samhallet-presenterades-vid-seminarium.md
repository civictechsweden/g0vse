# Rapporten Algoritmer i samhället presenterades vid seminarium

Statssekreterare Maja Fjaestad har tagit emot rapporten Algoritmer i samhället. Rapporten presenterades vid ett seminarium fredagen 11 mars.

För att få större förståelse för algoritmer och dess betydelse för samhället har Kansliet för strategi- och framtidsfrågor i Statsrådsberedningen gett i uppdrag till forskarna Jutta Haider och Olof Sundin vid Institutionen för kulturvetenskaper, Lunds Universitet, att ta reda på mer om algoritmer och samhällspåverkan.

Vid seminariet i Regeringskansliet den 11 mars presenterade Jutta Haider och Olof Sundin rapportens resultat och diskuterade relaterade frågeställningar tillsammans med Darja Isaksson, ledamot i regeringens nationella Innovationsråd, och Marcin de Kaminski, metod- och ämnesföreträdare för yttrandefrihet och ICT, Sida.
