# Information om spridningen av zikaviruset i Sydamerika

Sedan 2015 sprids zikavirus av myggor i Västindien och Central\- och Sydamerika.


UD uppmanar resenärer som planerar att resa till de drabbade länderna att hålla sig informerade om läget via Folkhälsomyndighetens hemsida samt följa råd från hälso\- och sjukvården, exempelvis resemedicinska mottagningar eller via kontakt med 1177 Vårdguiden.

UD avråder inte från resor på grund av risken att smittas av zikaviruset men står löpande i kontakt med och följer Folkhälsomyndighetens riskbedömning i smittskyddsfrågor.

Folkhälsomyndigheten är sakkunnig svensk myndighet i smittskyddsfrågor. Deras råd till svenska resenärer är att vidta åtgärder för att skydda sig från myggbett och till de som är gravida eller planerar att bli gravida, att även konsultera läkare, resemedicinsk mottagning eller mödravårdcentral inför resor till länder där det finns zikavirus, och andra tropiska sjukdomar.
