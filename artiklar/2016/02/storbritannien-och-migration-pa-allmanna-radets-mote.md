# Storbritannien och migration på allmänna rådets möte

Allmänna rådet kommer att diskutera utkast till slutsatser inför toppmötet 18-19 februari. På allmänna rådets agenda står Storbritanniens EU-medlemskap och migration. Sverige representeras av statssekreterare Hans Dahlgren.

## Storbritanniens EU-medlemskap

Allmänna rådet kommer att diskutera överenskommelsen mellan stats- och regeringscheferna om Storbritanniens framtida relation till EU.

Regeringens ståndpunkt är att Storbritannien är en viktig partner i EU-samarbetet. Det är av stort intresse att landet stannar i EU och att samtidigt värna EU-samarbetet.

### Migration

Därtill står frågor om migration på agendan inför migrationsdiskussioner på både kommande toppmöte och toppmötet 17-18 mars.

Regeringen ståndpunkt är att EU tar ett solidariskt ansvar för flyktingmottagandet. De beslut som antagits om intern omfördelning och vidarebosättning måste genomföras. Att värna de grundläggande principerna om asylrätt och behandling av människor på flykt är centralt.
