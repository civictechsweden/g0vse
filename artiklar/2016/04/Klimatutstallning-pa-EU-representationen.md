# Klimatutställning på EU-representationen - satirtecknare uppmanar till debatt

Klimatet är en av de frågor som är allra högst upp på regeringens prioriteringslista. I EU pågår just nu förhandlingar om hur unionen ska genomföra Parisavtalet som undertecknades vid klimattoppmötet i Paris i november 2015\. För att stimulera till debatt och ge nya perspektiv presenterar EU\-representationen en utställning med svenska tecknare som genom satir och humor belyser sitt engagemang i klimatfrågan. Utställningen kan ses i EU\-representationens entré från 14 april till 11 maj.


Klimat\- och miljöarbetet står högt på regeringens dagordning. Klimatförändringarna hotar människors levnadsmiljö, ger upphov till naturkatastrofer och driver människor på flykt. En hållbar framtid kräver en ambitiös klimat\- energi\- och miljöpolitik på EU\-nivå. Regeringen vill att Sverige tar en ledande roll i EU:s arbete för ett mer hållbart samhälle.

Inom EU pågår arbetet med att följa upp framgången vid det globala klimattoppmötet i Paris hösten 2015\. Det pågår förhandlingar om en reformering av EU:s utsläppshandelssystem och till sommaren väntas kommissionen presentera förslagen om hur övriga utsläppsminskningar ska fördelas mellan EU\-länderna.

Utställningen Facing the Climate belyser klimatförändringarna ur en ny synvinkel. De fem svenska tecknarna både roar och oroar genom sin syn. Syftet är att bidra till samhällsdebatten, väcka tankar och ge ett annat perspektiv på klimatfrågan.
