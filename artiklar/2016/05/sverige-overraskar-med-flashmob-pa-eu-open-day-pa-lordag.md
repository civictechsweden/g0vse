# Sverige överraskar med flashmob på EU Open Day på lördag

Open Day i slutet av maj är en flerårig Brysseltradition då EU\-institutionerna öppnar dörrarna för allmänheten. Sverige är en av många EU\-medlemmar som nappat på erbjudandet att presentera sig i rådsbyggnadens atrium. Under dagen passar Sverige på att bjuda på en särskild överraskning.


## Barn och jämställdhet

Tidigare har EU Open Day varit EU\-institutionernas dag men i år är första gången som medlemsstaterna bjuds in att medverka. Sverige satsar på hälso\- barn\- och jämställdhetstema.

\- Mycket av informationen på vårt bord är riktad till barn. Här kan man följa svenska Sanna 9 år, och så finns det vackra Sverigekartor för barn med en snabbkurs i svenska, berättar Inger Wahlstedt som är ansvarig för Sveriges monter och handläggare vid den svenska EU\-representationen.

## Symbol för hälsa, integration och svenskt föreningsliv

Klockan 14 planeras en så kallad flashmob.

\- Vi har bjudit in våra 600 Friskis \& Svettis\-medlemmar att visa upp ett träningspass men vi välkomnar alla som vill vara med på lördag, säger Pia Bilting\-Bearfield, en av passets tre ledare.

Friskis \& Svettis är med sina över 500 000 medlemmar och engagemang en folkrörelse och symbol för det föreningsstarka civila samhället i Sverige.

\- Det handlar om att nå ut till alla. I det nystartade projektet Öka innanförskapet jobbar man med att nå fram till asylsökande barn, berättar Pia Bilting\-Bearfield.

Friskis \& Svettis har många föreningar runtom i världen. Just Friskis \& Svettis\-föreningen i Bryssel firar 25 år i år.

Rådsbyggnaden Justus Lipsus atrium är öppet för allmänheten klockan 10 till 18 lördagen den 28 maj. I både Europaparlamentet och EU\-kommissionens lokaler pågår samtidigt evenemang och aktiviteter med fokus på bland annat EU\-kunskap.

För Sveriges information under EU Open Day ansvarar Sveriges EU\-representation.
