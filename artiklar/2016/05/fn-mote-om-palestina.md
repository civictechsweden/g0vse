# FN-möte om Palestina

Den 19\-20 maj anordnar FN\-kommittén för det palestinska folkets oförytterliga rättigheter (CEIRPP) ett möte i Stockholm under rubriken ”Agenda 2030: Att bana väg för en fredlig, självständig och hållbar palestinsk stat”. Konferensen äger rum på eget initiativ av kommittén, som vanligen anordnar fyra möten per år om Palestina i olika länder i världen. De senaste två åren har möten ägt rum i bland annat Bryssel, Sevilla och Wien.


I samband med konferensen hålls separata möten på UD med vissa mötesdeltagare, bland andra Palestinas minister för social utveckling, Ibrahim al\-Shaer och FN:s generalsekreterares representant vid mötet tillika biträdande FN\-chefen i Jerusalem, Robert Piper. I anslutning till konferensen arrangerar UD också ett separat endagsprogram för deltagande FN\-ambassadörer. I programmet på UD ges möjlighet att föra dialog med FN\-ambassadörerna om prioriterade politiska frågor som Agenda 2030\.

Konferensen äger rum i Stockholm på initiativ av kommittén. FN\-kommitténs sekretariat står för all organisation och alla kostnader för konferensen. Samtliga deltagare, inklusive FN\-ambassadörerna är inbjudna av FN\-kommittén. Som värdland ansvarar Sverige för viss säkerhet, immunitet och viseringar.
