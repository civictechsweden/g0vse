# Juni månads Europeiska råd diskuterades på Allmänna rådet

Rättsstatens principer och dagordningen för kommande Europeiska rådsmötet 28\-29 juni diskuterades på Allmänna rådets möte i Bryssel 24 maj. Sverige representerades av statssekreterare Hans Dahlgren.


**Producerat av EU\-representationen**

## Dialog om rättsstatens principer

I rådets årliga dialog om rättsstatens principer fokuserade ministrarna på de utmaningar som den rådande migrationskrisen utgör för EU:s grundläggande värderingar. I dialogen berördes vad medlemsstaterna kan göra för att säkerställa att grundläggande rättigheter respekteras när flyktingar integreras i samhällena.

## Europeiska rådets möte 28\-29 juni

Utkastet till dagordning för kommande Europeiska rådets möte 28\-29 diskuterades. Migrationskrisen, en första utvärdering av den europeiska fonden för strategiska investeringar (EFSI) inre marknaden, förhindrande av skatteflykt, samarbete mellan EU och Nato kommer att tas upp av stats\- och regeringscheferna. Därutöver förutses resultatet av folkomröstningen om Storbritanniens fortsatta EU\-medlemskap att beröras vid Europeiska rådet.
