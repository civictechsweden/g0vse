# Alla ska få lika god cancervård

"Alla ska få lika god cancervård" är budskapet i den debattartikel som sjukvårdsminister Gabriel Wikström undertecknat.

I samband med överenskommelsen med Sveriges Kommuner och Landsting, SKL, om en fortsatt satsning på kortare väntetider inom cancervården för 2016 skriver Gabriel Wikström i en debarttikel:

- Vi vet att väntetiderna för cancervård kan variera stort, och de är på många håll allt för långa.

- Staten och SKL har nu tecknat en överenskommelse om hur vi ska fortsätta att förbättra cancervården under 2016, skriver Gabriel Wikström vidare. Den innebär bland annat att vi är överens om att standardiserade vårdförlopp ska införas för tretton nya cancerdiagnoser under det kommande året. Bland dessa finns bland annat bröstcancer, hjärntumörer, lungcancer, äggstockscancer och hudcancer (malignt melanom).
