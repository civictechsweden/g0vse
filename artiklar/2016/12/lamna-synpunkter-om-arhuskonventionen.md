# Lämna synpunkter om Århuskonventionen

Sverige är sedan 2005 part till konventionen om tillgång till information, allmänhetensdeltagande i beslutsprocesser och tillgång till rättslig prövning i miljöfrågor, den så kallade Århuskonventionen.

Århuskonventionen kopplar samman frågor om miljö och mänskliga rättigheter. Ett tillfredsställande miljöskydd är enligt konventionen väsentligt för människors välbefinnande och åtnjutande av grundläggande mänskliga rättigheter. Konventionen bygger på synsättet att en god tillgång till information och ett brett samhälleligt deltagande i beslutsprocesser på miljöområdet leder till såväl bättre beslut som bättre genomförande av besluten samt bidrar till allmänhetens medvetenhet om miljöfrågor och stärker allmänhetens stöd för beslut om miljön.

Konventionen innehåller därför bestämmelser som ska se till att allmänheten får tillgång till miljöinformation, rätt att delta i beslutsprocesser som rör miljön och tillgång till rättslig prövning i miljöfrågor.

Som part till konventionen ska Sverige, liksom övriga parter, sex månader inför varje ordinarie partsmöte lämna in en rapport till konventionens sekretariat om hur konventionen genomförs. Nästa partsmöte hålls i Montenegro i september 2017.

## Remiss av rapporten

Regeringen har remitterat den senaste rapporten till berörda instanser som ska inkomma med svar till Miljö- och energidepartementet senast den 17 februari 2017. Via länken nedan kan du ladda ner rapporten del av vilka instanser som regeringen har remitterat rapporten.

[Remiss av rapport om Sveriges genomförande av Århuskonventionen](/remisser/2016/12/remiss-av-rapport-om-sveriges-genomforande-av-arhuskonventionen/ "Remiss av rapport om Sveriges genomförande av Århuskonventionen ")

## Lämna dina synpunkter

Du kan också bidra till innehållet i rapporten genom att lämna synpunkter via formulärfältet nedan.
