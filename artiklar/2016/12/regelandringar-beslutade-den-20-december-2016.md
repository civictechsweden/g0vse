# Regeländringar beslutade den 20 december 2016

## Miljösanktionsavgifter

Regeringen har beslutat om ändring i förordningen (2016:1130) om ändring i förordningen (2012:259) om miljösanktionsavgifter. Ändringen innebär att felaktiga hänvisningar till en annan författning rättas till.

### Referenser

* förordningen (2016:1130) om ändring i förordningen (2012:259) om miljösanktionsavgifter

## Miljöledning i statliga myndigheter

Regeringen har beslutat om ändring i förordningen om miljöledning i statliga myndigheter. Ändringen föranleds av att Revisorsnämnden byter namn till Revisorsinspektionen. Ändringen träder i kraft den 1 april 2017.

### Referenser

* förordningen (2009:907) om miljöledning i statliga myndigheter

## Följdändringar med anledning av en ny lag om bekämpning av marknadsmissbruk

Riksdagen har behandlat regeringens proposition Effektiv bekämpning av marknadsmissbruk och regeringen har utfärdat lagarna. I propositionen föreslogs bl.a. en ny lag med kompletterande bestämmelser till EU:s marknadsmissbruksförordning. Med anledning av att straffskalorna för marknadsmissbruksbrott justeras beslutas även justeringar i motsvarande straffbestämmelser i lagen om handel med utsläppsrätter och i lagen om ingripande mot marknadsmissbruk vid handel med grossistenergiprodukter. Ändringarna i lagen om handel med utsläppsrätter kräver också att följdändringar görs i förordningen om handel med utsläppsrätter.

### Referenser

* regeringens proposition Effektiv bekämpning av marknadsmissbruk (prop. 2016/17:22)
* finansutskottets betänkande 2016/17:FiU14 Effektiv bekämpning av marknadsmissbruk
* riksdagsskrivelse 2016/17:119
* lagen (2004:1199) om handel med utsläppsrätter
* lagen (2013:385) om ingripande mot marknadsmissbruk vid handel med grossistenergiprodukter
* förordningen (2004:1205) om handel med utsläppsrätter.

## Mer information

Författningarna blir offentliga när de kommer ut från trycket i Svensk författningssamling. Det beräknas ske onsdagen den 28 december 2016.

**Kontaktpersoner**
Miljösanktionsavgifter: Magnus Moreau 08-405 41 27
Miljöledning och utsläppsrätter: Christoffer Sheats 08-405 25 27
Grossistenergiprodukter: Andreas Lindholm 08-405 14 54
