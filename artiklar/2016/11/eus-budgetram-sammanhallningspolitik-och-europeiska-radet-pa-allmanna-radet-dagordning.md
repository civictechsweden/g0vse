# EU:s budgetram, sammanhållningspolitik och europeiska rådet på allmänna rådet dagordning

Sammanhållningspolitiken med fokus på struktur- och investeringsfonder och utvärdering av uppnådda resultat behandlades av allmänna rådet 15 november. Därtill gjorde rådet en översyn av EU:s budgetram och diskuterade utkast till dagordning för Europeiska rådets möte 15 december.

## Förenkling och resultat av sammanhållningspolitiken

Det slovakiska EU-ordförandeskapet informerade rådet om arbetet med en förordning om förenkling av bestämmelserna om de europeiska struktur- och investeringsfonderna, ESI-fonderna, den så kallade omnibusförordningen.

Resultat och utvärdering av de nya inslagen i sammanhållningspolitiken
Ministrarna diskuterade utvärderingen av resultat för 2007–2013 och tog även del av en första utvärdering av sammanhållningspolitiken och ESI-fonderna för programperioden 2014–2020. Ministrarna framhöll särskilt betydelsen av förenkling i genomförandet.

Rådet antog slutsatser om de effekter som sammanhållningspolitiken har haft för att främja tillväxt och sysselsättning. Slutsatserna innehåller också en första utvärdering av en rad nya inslag i EU:s sammanhållningspolitik för perioden 2014–2020. Dessa rör exempelvis de så kallade förhandsvillkoren, den tematiska koncentrationen och resultatindikatorer vilka alla syftar till att säkerställa att ESI-fonderna är effektiva.

## Halvtidsöversyn av EU:s fleråriga budgetram för 2014–2020

Med ett undantag ställde sig alla medlemsstater bakom det slovakiska ordförandeskapets förslag om halvtidsöversynen av den fleråriga budgetramen. Ordförandeskapets förslag syftar bland annat till bättre prioritering för att budgetramen inte ska kräva mer resurser. Det innebär ett ökat ekonomiskt stöd för att hjälpa EU att hantera aktuella utmaningar samtidigt som stöden för mindre prioriterade områden minskas. Med hjälp av bättre budgetflexibilitet ska EU kunna hantera oförutsedda händelser snabbare och effektivare.

Ramarna för återstående period av 2014-2020 kommer att prioritera migration, förstärkt säkerhet och ökad tillväxt och sysselsättning. Halvtidsöversynen ska nu godkännas av Europaparlamentet.

## Europeiska rådets möte i december

Allmänna rådet diskuterade erfarenheter av och förbättringar för rådets årliga rättstatsdialog. Den infördes 2014 i syfte att främja och värna rättsstatsprincipen.

Sverige representerades på allmänna rådet av Elisabeth Backteman, statssekreterare hos
