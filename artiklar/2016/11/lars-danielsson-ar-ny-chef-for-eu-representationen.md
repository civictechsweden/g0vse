# Lars Danielsson är ny chef för EU-representationen

Lars Danielsson är från och med 7 november Sveriges ständige representant vid den Europeiska Unionen. Lars Danielsson kommer till Bryssel direkt från Berlin där han tjänstgjort som Sveriges ambassadör i Tyskland.


\- Jag hoppas att jag kan bidra till att göra Sveriges röst i Europa starkare men samtidigt också påvisa det starka svenska engagemanget för europeiska värderingar och mål, svarar Lars Danielsson när han blir ombedd att reflektera över sitt nya uppdrag.

Lars Danielsson har gedigen erfarenhet från regeringskansliet i Stockholm som bland annat statssekreterare i statsrådsberedningen och från flera posteringar inom utrikesförvaltningen. Utöver Tyskland har han bland annat tjänstgjort vid Sveriges ambassader i Peking och Sydkorea och vid delegationerna vid FN och de internationella organisationerna i Genève.

### Du har lång erfarenhet men är det något särskilt som du tar med dig från ditt uppdrag som ambassadör i Tyskland?

\- Från Berlin är jag medveten om att det är nödvändigt att ha en genomtänkt balans mellan EU\-institutionerna i Bryssel och huvudstäderna i medlemsstaterna, säger Lars Danielsson.

\- Vi har alla, inklusive Tyskland och Sverige, nytta av EU\-institutioner som fungerar bra. Men när man arbetar i Bryssel, är det oerhört viktigt att alltid påminna sig själv varifrån mandatet för våra ansträngningar kommer.

Lars Danielsson ersätter Anders Ahnlid som från och med i dag är Sveriges ambassadör i Finland.

Lars Danielsson är som Sveriges ständige representant vid EU representant i Coreper II och chef för den svenska EU\-representationen i Bryssel.

[CV för Lars Danielsson](https://www.government.se/sweden-in-the-eu/permanent-representation-of-sweden-to-the-eu/cv-lars-danielsson/)

Följ Lars Danielsson på Twitter [här](https://twitter.com/EUAmbDanielsson)
