# Rådsförordning om digitala resehandlingar baserade på identitetskort

Faktapromemoria gällande Rådsförordning om digitala resehandlingar baserade på
identitetskort, 2024/2025:FPM6.

Förslaget innehåller regler för att skapa digitala resehandlingar baserade på idkort. Sådana digitala resehandlingar kan enligt kommissionen effektivisera
gränskontrollerna och underlätta resandet genom att resenärer kan passera
gränskontrollen på ett enklare och snabbare sätt. Förslaget går hand i hand med förslaget om en europeisk digital reseapplikation (COM(2024) 670 final).
Regeringen välkomnar förslaget på ett övergripande plan.
