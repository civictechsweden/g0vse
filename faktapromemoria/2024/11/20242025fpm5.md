# Förordning om EU:s digitala reseapplikation

Faktapromemoria gällande Förordning om EU:s digitala reseapplikation, 2024/2025:FPM5\.

Genom förslaget skapas förutsättningar för att skapa en applikation (EU:s digitala reseapplikation) för att elektroniskt överföra resedata. Syftet med förslaget är att effektivisera gränskontrollerna. Reseapplikationen omfattar skapandet av digitala resehandlingar, möjligheten för enskilda att mata in resedata och en säker överföring av uppgifterna till behöriga myndigheter. Reseapplikationen ska bestå av olika tekniska komponenter, vilket inkluderar en mobilapplikation som ska användas för att skapa digitala resehandlingar baserat på självdeklarerade uppgifter från en fysisk resehandling, en tjänst för att fastställa den fysiska resehandlingens äkthet samt en router för överföring av data från mobilapplikationen till myndigheterna. Regeringen välkomnar förslaget på ett övergripande plan.
