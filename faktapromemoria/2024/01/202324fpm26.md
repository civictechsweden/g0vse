# Inrättande av en ständig kommitté för skogsbruk

Faktapromemoria gällande förslag om ändring av rådets beslut 89/36/EEG om inrättande av en ständig kommitté för skogsbruk

EU-kommissionens förslag innebär, att den ständiga kommitténs för skogsbruk arbete breddas och tydligare kopplas till EU:s skogsstrategi för 2030 och efterföljande program samt till den europeiska gröna given och att titeln på kommittén ändras till ständiga expertgruppen för skog och skogsbruk.

Förslaget innebär även att medlemsstater ska utse egna företrädare till kommittén, vilka ska representera myndigheter som ansvarar för de olika politiska målen i EU:s nya skogsstrategi för 2030. Regeringens inställning till förslaget är i grunden positivt.

Regeringen anser att den ständiga skogsbrukskommittén ska förbli det främsta forumet för medlemsstaternas företrädare och kommissionen att diskutera och ge råd i skogsrelaterade frågor på EU-nivå, och att dess roll i genomförandet av EU:s skogsstrategi bör stärkas.
