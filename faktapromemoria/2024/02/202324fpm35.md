# Gränsöverskridande lösningar

Ändrat förslag till Europaparlamentets och Europeiska rådets förorodning om en mekanism för lösning av rättsliga och administrativa problem i ett gränsöverskridande sammanhang

Tidigare faktapromemoria i ärendet: 2017/18:FPM133

Förslaget innebär att medlemsstaterna ska inrätta eller utse en eller flera
gränsöverskridande samordningspunkter och att samordnande uppgifter ges till EU-kommissionen för att underlätta lösningen av gränsöverskridande hinder för offentlig eller privat gränsöverskridande verksamhet eller för alla gränsöverskridande offentliga tjänster som tillhandahålls i en viss gränsöverskridande region och förutsatt att det främjar ekonomisk, social och territoriell sammanhållning i den gränsöverskridande regionen. Förslaget omfattar inte gränsöverskridande hinder mellan medlemsstater och tredjeländer.

Regeringen instämmer i att gränsöverskridande samarbeten kan underlättas, men anser att sådana insatser i första hand ska bedrivas genom existerandeverktyg på inremarknadsområdet och kanaler på mellanstatlig nivå. För regeringen är behovet av förslaget inte klarlagt. Förslaget är otydligt och dess konsekvenser svåra att överblicka.
