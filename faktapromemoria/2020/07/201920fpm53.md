# Förslag till Europa­parla­mentets och rådets beslut om ändring av beslut nr 1313/2013/EU om en civil­skydds­meka­nism för unionen

Fakta­promemoria gällande förslag till Europa­parla­mentets och rådets beslut om ändring av beslut nr 1313/2013/EU om en civil­skydds­meka­nism för unionen.

Den 2 juni 2020 presen­te­rade kom­mis­sionen ett förslag till änd­ring av civil­skydds­meka­nismen (Förslag till Europa­parla­mentets och rådets beslut om änd­ring av beslut nr 1313/2013/EU om en civil­skydds­meka­nism för unionen, COM(2020) 220 final, 2020/0097 (COD)). Kom­mis­sionen anger i för­slaget att covid-19-pande­min har visat att det finns ett behov av bättre bered­skap inom EU för att kunna han­tera fram­tida stor­skaliga nöd­situa­tioner och att den nuva­rande civil­skydds­lag­stift­ningens begräns­ningar har uppen­barats. Kom­missionen pekar på att detta system för ömse­sidig euro­peisk soli­daritet tenderar att vackla om alla, eller flertalet medlems­stater drabbas av samma kris sam­tidigt och därför inte klarar att erbjuda varandra stöd. Kom­missionen föreslår en riktad översyn av gäl­lande lag­stift­ning för civil­skydds­meka­nismen i syfte att lösa de viktigaste utma­ningarna som meka­nismen för närva­rande står inför.

De änd­ringar som ryms i detta för­slag har bland annat till syfte att uppnå följande mål: att säker­ställa att kom­missionen snabbt kan anskaffa lämpliga rescEU-resurser, att förse kom­missionen med den logis­tiska kapa­citeten att tillhanda­hålla luft­trafik­tjänster för ytter­ligare ända­mål i nöd­situa­tioner och att säker­ställa snabba trans­porter och till­handa­hållande av bistånd, att utforma ett mer flexi­belt system för att han­tera stor­skaliga nöd­situa­tioner samt att för­bättra Emergency Response Coordina­tion Centre (ERCC) operativa sam­ordnings- och över­vaknings­roll till stöd för snabba och effektiva EU-insatser.

Regeringen ser preli­minärt positivt på att civil­skydds­mekan­ismen revideras, då EU-nivån måste utvecklas ytter­ligare för att bättre kunna han­tera kriser som drabbar flera eller rent av alla medlems­stater samtidigt.
