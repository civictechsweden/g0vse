# Förslag till EU:s årsbudget 2021

Statement of Estimates of the European Commission for the financial year 2021\. SEC (2020\) 250

Den 24 juni 2020 presenterade kommissionen förslaget till årsbudget för 2021\. EU:s årsbudget för 2021 blir den första i den fleråriga budgetram som omfattar perioden 2021–2027\. Förhandlingarna om den kommande fleråriga budgetramen pågår och kommissionen har därför baserat sitt förslag till årsbudgeten för 2021 på det reviderade förslaget till den fleråriga budgetramen för 2021–2027 som kommissionen presenterade den 27 maj 2020\. Ramarna, eller utgiftstaken, för 2021 års budget kommer sättas i förhandlingen om den kommande fleråriga budgetramen.

Åtagandena föreslås uppgå till 166,8 miljarder euro och betalningarna till 163,5 miljarder euro. Eftersom utgiftstaken inte var fastställda när kommissionen presenterade förslaget till årsbudget för 2021 redovisas marginalerna jämfört med de föreslagna ramarna i kommissionens reviderade förslag till den fleråriga budgetramen för 2021–2027\.

Regeringen anser att EU:s årsbudget ska präglas av budgetrestriktivitet och att den slutligt antagna budgeten för år 2021 med god marginal ska rymmas inom taken i den fleråriga budgetramen för åren 2021–2027\. Regeringen förespråkar tillräckliga marginaler mellan utgiftstaken i budgetramen för de olika utgiftsrubrikerna och de beslutade budgeterade utgifterna i årsbudgeten. Mot bakgrund av detta och inför den kommande förhandlingen med Europaparlamentet, kommer regeringen att driva en restriktiv linje under budgetförfarandet.
