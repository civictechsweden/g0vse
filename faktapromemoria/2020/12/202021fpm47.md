# Digitalisering av rättsväsendet i EU

Faktapromemoria gällande kom­missionens med­delande om digitali­sering av rätts­väsendet i EU. En verktygs­låda med möjligheter.

Kommissionens med­delande om digitali­sering av rätts­väsendet i EU är en över­gripande strategi för att främja medlems­staternas använd­ning av digitala verktyg. Syftet med med­delandet är att förbättra till­gången till rättslig prövning och att utveckla EU:s gräns­över­skridande rätts­liga sam­arbete mellan behöriga myndig­heter. Syftet är också att främja en gemen­sam europeisk rätts­kultur som baseras på rätts­stats­principen, grund­läggande rättig­heter och ömse­sidigt förtroende.

Strategin inne­håller ett antal verktyg som kategori­seras enligt följande:

1. Ekonomiskt stöd till medlems­staterna
2. Lag­stiftnings­initiativ för att fast­ställa kraven för digitali­sering
3. IT-verktyg
4. Nationella samordnings- och övervaknings­instrument

Regeringen välkomnar med­delandet om digitali­sering av rätts­väsendet i EU och instäm­mer i att digitali­sering, när det är möjligt och lämpligt, kan bidra till att under­lätta till­gången till rättslig prövning, effektivi­sering och ett för­bättrat rättsligt sam­arbete. Det är positivt att strategin belyser hur digitali­seringens möjlig­heter kan användas samtidigt som lämpliga skydds­åtgärder tillämpas. Det är av stor vikt att såväl effektivitets­aspekter som grund­läggande fri- och rättigheter och rätts­statens principer beaktas i det fortsatta arbetet.
