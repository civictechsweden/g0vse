# Handlingsplan för återhämtning och omställning av europeiska mediesektorn

Faktapromemoria gällande Meddelande från kommissionen till Europaparlamentet, rådet, Europeiska ekonomiska och sociala kommittén och regionkommittén Europas medier i det
digitala årtiondet: En handlingsplan för att stödja återhämtning och omställning, COM(2020) 784.

Kommissionen presenterade den 3 december 2020 sitt meddelande Europas medier i det digitala årtiondet: En handlingsplan för att stödja återhämtning och omställning. Handlingsplanen syftar till att bidra till den europeiska mediesektorns återhämtning efter covid-19-krisen, och för att möjliggöra en innovativ omställning och ökat inflytande i det nya digitala medielandskapet. Tio konkreta åtgärder aviseras för att stödja mediasektorn utifrån de stora utmaningar den står inför.

Regeringen välkomnar att kommissionen uppmärksammar de utmaningar som europeiska medieaktörerna står inför idag, särskilt i ljuset av den senaste utvecklingen i branschen med anledning av covid-19-pandemin. Regeringen instämmer i kommissionens bedömning att de föreslagna insatserna kan ge bättre förutsättningar för mediebranschens återhämtning och utveckling.
