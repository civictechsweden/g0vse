# En jämlikhetsunion: EU:s handlingsplan mot rasism 2020-2025

Faktapromemoria gällande meddelande från Kommissionen till Europaparlamentet, Rådet, Europeiska ekonomiska och sociala kommittén samt Regionkommittén En jämlikhetsunion: EU:s handlingsplan mot rasism 2020\-2025\.

Den 18 september 2020 presenterade kommissionen meddelandet En
jämlikhetsunion: EU:s handlingsplan mot rasism 2020–2025\. Handlingsplanen syftar till att på ett konkret sätt lägga fram åtgärder som ska vidtas för att motverka rasism och diskriminering på grund av etnicitet inom unionen. Detta som komplement till befintliga och kommande rättsakter och strategier som på olika sätt knyter an till området. Handlingsplanen innehåller sju övergripande områden:

1. Den rättsliga ramen för att motverka rasism och diskriminering.
2. Åtgärder inom sysselsättning, utbildning, hälso\- och sjukvård, socialt skydd och bostäder.
3. Brottsbekämpande myndigheters arbete.
4. Ett strukturerat arbetssätt genom handlingsplaner.
5. Jämlikhetsdata.
6. Utåtriktat arbete och bemötande.
7. EU:s institutioners interna arbete.

Regeringen välkomnar meddelandet och delar på övergripande nivå den analys och de slutsatser kommissionen presenterar i handlingsplanen.
