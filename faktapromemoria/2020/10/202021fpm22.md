# Förordning om införande av screening för tredje­lands­medborgare vid yttre gräns

Faktapromemoria gällande förslag till Europa­parla­mentets och rådets förord­ning om införande av screening för tredje­lands­med­borgare vid de yttre gränserna och ändring av förord­ningarna (EG) nr 767/2008, (EU) 2017/2226, (EU) 2018/1240 och (EU) 2019/817\.

Förslaget introdu­cerar ett för­farande kallat screening för samt­liga tredje­lands­med­borgare som påträf­fas i sam­band med att de irregul­järt för­söker korsa, eller har korsat, yttre gräns eller efter att ha land­satts i sam­band med efter­forsk­ning och rädd­nings­tjänst till havs, oavsett om de söker asyl eller inte.

Screeningen ska enligt för­slaget inne­fatta en första hälso­kontroll och sår­bar­hets­analys, identifi­ering, regist­rering, säker­hets­kontroll och avslut­nings­vis över­läm­nande till behörig nationell myndighet.

Syftet är att kontrol­lera perso­nerna och inhämta till­gänglig infor­mation om dem för att när screeningen avslu­tats över­lämna ären­det och den informa­tion som fram­kommit till behörig myndig­het för asyl­prövning eller ett åter­vändande­förfarande.

Regeringen väl­komnar i stort förslaget om screening av tredje­lands­med­borgare vid yttre gräns. Förslaget bedöms kunna bidra till en effekti­vare kontroll av de yttre grän­serna och vilka som befinner sig innan­för dessa, en tidig identifi­ering av sårbara grupper och väl­funge­rande över­lämning och utredning av ärenden till den myndig­het som ansvarar för nästa steg i processen, oavsett om detta utgörs av ett åter­vändande eller en asyl­prövning. Förslaget kan också för­väntas bidra till att asyl­rätten värnas, givet en stark oberoende över­vaknings­mekanism.
