# Ändrat förslag till asyl­procedur­förord­ning

Faktapromemoria gällande ändrat förslag till Europa­parla­mentets och rådets förord­ning om upp­rättande av ett gemen­samt förfarande för inter­nationellt skydd och om upp­hävande av direktiv 2013/32/EU.
Tidigare faktapromemoria i ärendet: 2015/16:FPM131

Den 23 september 2020 antog kom­mis­sionen ett ändrat förslag till asyl­procedur­förord­ning.

Kom­mis­sionens förslag syftar till att få till stånd en mer sam­man­hållen migra­tions­process, från ankomst till prövning av asyl­ansök­ningar och, när tillämpligt, åter­vändande. Försla­get innebär att det blir obliga­toriskt för medl­ems­staterna att tillämpa gräns­förfaran­den för asyl­prövning och åter­vändande i vissa fall. Det införs också ett krav på att beslut om avslag på en asyl­ansö­kan och ett avlägsnande­beslut som en följd härav, ska fattas sam­tidigt och kunna över­klagas gemen­samt. För att undvika att asyl­processen miss­brukas för att försvåra åter­vändande, föreslås vissa ytter­ligare undan­tag från rätten att stanna kvar i medlems­staten under pröv­ningen av efter­följande ansök­ningar.

Regeringen väl­komnar kom­missio­nens förslag. Det finns dock ett antal frågor som måste analy­seras närmare. När det gäller gräns­förfaran­den anser regeringen bland annat att det är viktigt att säker­ställa att de upp­fyller till­räckliga krav på rätts­säkerhet, individuell prövning och humana mot­tagnings­förhål­landen och att asyl­rätten värnas. Förfaran­dena måste också kunna anpas­sas till med­lems­staternas olika förut­sätt­ningar. Regeringen anser att det är bra att kopp­lingen mellan asyl- och åter­vändande­proces­serna tydliggörs i regel­verket.
