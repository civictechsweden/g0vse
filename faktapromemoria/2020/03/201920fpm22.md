# Meddelande om en förbättrad utvidgningsprocess på västra Balkan

Faktapromemoria gällande meddelande från Kommissionen till Europaparlamentet, Rådet, Europeiska centralbanken, Ekonomiska och sociala kommittén samt Regionkommittén om
Förbättra anslutningsprocessen - Ett trovärdigt EU-perspektiv för västra Balkan.

I sitt meddelande ”En förbättrad utvidgningsprocess – ett trovärdigt EUperspektiv för västra Balkan” från den 5 februari presenterar kommissionen förslag på hur utvidgningsprocessen kan göras mer effektiv och hur förtroendet för den kan stärkas. Förslagen är samlade under fyra huvudrubriker: trovärdighet; starkare politisk styrning; en mer dynamisk process; och förutsägbarhet inklusive positiv och negativ konditionalitet. Regeringen ser positivt på kommissionens meddelande och välkomnar ytterligare fokus på rättsstatsfrågor, ökade möjligheter för medlemsländer att delta i processen, förstärkt konditionalitet samt tydlighet kring vikten av strategisk kommunikation både från EU och från västra Balkanländerna.
