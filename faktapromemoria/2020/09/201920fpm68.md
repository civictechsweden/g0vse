# Åtgärder på värdepappersmarknaden med anledning av covid-19-pandemin

Faktapromemoria gällande KOM (2020\) 280
Förslag till Europaparlamentets och rådets direktiv om ändring av direktiv
2014/65/EU vad gäller informationskrav, produktstyrning och positionslimiter
för att stödja återhämtningen efter covid\-19\-pandemin. KOM (2020\) 280

Förslag till Europaparlamentets och rådets förordning om ändring av förordning
(EU) 2017/1129 vad gäller EU\-återhämtningsprospektet och riktade justeringar
för finansiella mellanhänder för att stödja återhämtningen efter covid\-19\-
pandemin. Samt BILAGA KOM (2020\) 281

Förslag till Europaparlamentets och rådets förordning om ändring av förordning
(EU) 2017/2402 om ett allmänt ramverk för värdepapperisering och om
inrättande av ett särskilt ramverk för enkel, transparent och standardiserad
värdepapperisering för att stödja återhämtningen från covid\-19\-pandemin. KOM (2020\) 282

Förslag till Europaparlamentets och rådets förordning om ändring av förordning
(EU) nr 575/2013 när det gäller justeringar av ramverket för värdepapperisering
för att stödja den ekonomiska återhämtningen med anledning av covid\-19\-
pandemin. v

SWD (2020\) 120
COMMISSION STAFF WORKING DOCUMENT Accompanying the
documents Proposal for a directive of the European Parliament and of the
Council amending Directive 2014/65/EU as regards information requirements,
product governance and position limits to help the recovery from the COVID\-
19 pandemic Proposal for a regulation of the European Parliament and of the
Council amending Regulation (EU) 2017/1129 as regards the EU Recovery
prospectus and targeted adjustments for financial intermediaries to help the
recovery from the COVID\-19 pandemic Report from the Commission to the
European Parliament and the Council on the creation of a specific framework for simple, transparent and standardised synthetic securitisation, limited to balance\-sheet synthetic securitisation Proposal for a regulation of the European Parliament and of the Council amending Regulation (EU) 2017/2402 laying down a general framework for securitisation and creating a specific framework for simple, transparent and standardised securitisation to help the recovery from the COVID\-19 pandemic Proposal for a regulation of the European Parliament and of the Council amending Regulation (EU) No 575/2013 as regards adjustments to the securitisation framework to support the economic recovery in response to the COVID\-19 pandemic

Kommissionen har som del i arbetet med att hantera de ekonomiska konsekvenserna av covid\-19\-pandemin presenterat förslag till ändringar i direktivet om marknader för finansiella instrument, EU:s prospektförordning, EU:s förordning om värdepapperisering och EU:s tillsynsförordning. De föreslagna ändringarna är antingen temporära eller permanenta och syftar till att främja en tidig återhämtning av ekonomierna genom att underlätta för deltagare på värdepappersmarknaden och underlätta företags finansiering.

Förslaget kan delas upp i tre delar. För det första föreslås lättnader avseende den information som värdepappersinstitut ska lämna till investerare och ändringar som ska underlätta handeln med råvaruderivat. För det andra föreslås vissa lättnader i prospekt för noterade företag och för små och medelstora banker som söker ny finansiering. För det tredje föreslås ändringar i ramverket för värdepapperisering baserade på rekommendationer från den Europeiska bankmyndigheten och standard från Baselkommittén för banktillsyn.

Regeringen välkomnar åtgärder som främjar en snabb ekonomisk återhämtning och stödjer väl avvägda lättnader i regleringen under förutsättning att investerarskyddet är fortsatt högt. Regeringen anser att det även under tid av kris och återhämning är viktigt att förtroendet för finansmarknaden upprätthålls.
Regeringen anser att förslagets alla delar är förenliga med subsidiaritets\- och proportionalitetsprincipen.
