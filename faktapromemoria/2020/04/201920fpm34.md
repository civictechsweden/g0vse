# Förslag till beslut om ianspråk­tagande av marginalen för oförut­sedda utgif­ter under 2020 för att till­handa­hålla kris­stöd till med­lems­staterna och ytter­ligare stärka unionens civil­skydds­mekanism/rescEU med anled­ning av covid-19-utbrottet

Fakta­promemoria gällande förslag till Europa­parla­mentets och Rådets beslut om ianspråk­tagande av margi­nalen för oförut­sedda utgifter under 2020 för att till­handa­hålla kris­stöd till medlems­staterna och ytter­ligare stärka unionens civil­skydds­meka­nism/rescEU med anled­ning av covid-19-utbrottet.

Den 2 april 2020 presen­terade kommis­sionen ett förslag till ändrings­budget, nr 2/2020. Försla­get innebär en över­gripande ökning av åtagande­bemyn­digandena under rubrik 3 Säker­het och med­borgar­skap med 3000 miljoner euro för att täcka reakti­vering av instru­mentet för krisstöd inom EU. Syftet är att hjälpa medlems­staterna att hantera följderna av covid-
19-utbrottet och stärka EU:s civil­skydds­meka­nism/rescEU. Detta ska under­lätta mer omfat­tande lager­hållning och sam­ordning av resurser­fördel­ning inom unionen. Regeringen anser att det är motiverat att bidrag till att han­tera följderna av covid-19 ges genom den förstärk­ning av civil­skydds­meka­nismen/rescEU som kom­mis­sionen före­slår. Avseende finansi­eringen av förord­ningen antog rådet de före­slagna ändrings­budge­tarna genom skrift­lig proce­dur den 14 april. Båda ändrings­budgetarna god­kändes av Europa­parla­mentets plenar den 17 april 2020.
