# Samordnad ekonomisk reaktion på Covid-19-utbrottet

Faktapromemoria gällande meddelande från Kommissionen till Europaparlamentet, Europeiska rådet,
Rådet, Europeiska centralbanken, Europeiska investeringsbanken och
Eurogruppen Samordnad ekonomisk reaktion på Covid\-19\-utbrottet. COM (2020\) 112

Kommissionens förslag till Europaparlamentets och Rådets förordning om
ändring av förordning (EU) nr 1303/2013, förordning (EU) nr 1301/2013 och
förordning (EU) nr 508/2014 vad gäller särskilda åtgärder för att mobilisera
investeringar i medlemsstaternas hälso\- och sjukvårdssystem samt i andra
sektorer av deras ekonomier som reaktion på covid\-19\-utbrottet,
(Investeringsinitiativet mot effekter av coronavirus) COM (2020\) 113

Kommissionens förslag till Europaparlamentets och Rådets förordning om
ändring av rådets förordning (EG) nr 2012/2002 i syfte att ge ekonomiskt
bistånd till medlemsstater och länder som förhandlar om anslutning till unionen
som allvarligt har drabbats av större hot mot folkhälsan. COM (2020\) 114

Kommissionens meddelande om ett tillfälligt regelverk för statsstödsåtgärder
för att stödja ekonomin under covid\-19\-utbrottet. C (2020\) 1863

Meddelande från Kommissionen till Rådet om aktivering av den allmänna
undantagsklausulen i stabilitets\- och tillväxtpakten. COM (2020\) 123

Kommissionens förslag till Europaparlamentets och Rådets förordning om
ändring av förordning (EU) nr 1303/2013 och förordning (EU) nr 1301/2013
vad gäller specifika åtgärder för att tillhandahålla extraordinär flexibilitet i
användningen av europeiska struktur\- och investeringsfonderna för att hantera
covid\-19\-pandemin. COM (2020\) 138

Kommissionens förslag till Europaparlamentets och Rådets förordning om ändring av förordning (EU) nr 223/2014 vad gäller införandet av särskilda åtgärder för att hantera covid\-19\-krisen. COM (2020\) 141

Kommissionens förslag till Europaparlamentets och Rådets förordning om ändring av förordning (EU) nr 1379/2013 och förordning (EU) nr 508/2014 vad gäller särskilda åtgärder för att lindra de effekter som covid\-19\-utbrottet får inom fiskeri\- och vattenbrukssektor. COM (2020\) 142

Förutom de betydande sociala effekterna och den mänskliga dimensionen är utbrottet av coronavirus ett allvarligt ekonomiskt slag för EU. Europeiska kommissionen presenterade den 13 mars 2020 meddelandet om samordnad ekonomisk reaktion på covid\-19\-utbrottet. Samtidigt presenterade kommissionen också två förslag till förordningar inom ramen för den ekonomiska reaktionen på covid\-19\-utbrottet, dels om investeringsinitiativet mot effekter av coronavirus, dels om utvidgat tillämpningsområde för solidaritetsfonden. Kommissionen betonar att situationen utvecklas från dag till dag och att kommissionen avser att arbeta nära tillsammans med Europaparlamentet, rådet, Europeiska investeringsbanken (EIB) och medlemsstaterna för att genomföra åtgärderna snabbt och är redo att vidta alla nödvändiga framtida initiativ. Kommissionens meddelande fokuserar på fyra huvudområden: Säkerställa solidariteten på den inre marknaden; mobilisering av EU:s budget och den Europeiska Investeringsbankgruppen; statsstöd; samt utnyttja hela flexibiliteten i det finanspolitiska ramverket. Kommissionen har också presenterat två ytterligare meddelanden inom ramen för den samordnade ekonomiska reaktionen på covid\-19\-utbrottet. Den 19 mars 2020 presenterade kommissionen sitt meddelande om ett tillfälligt regelverk för statsstödsåtgärder och den 20 mars 2020 presenterade kommissionen sitt meddelande om aktivering av den allmänna undantags\-klausulen i stabilitets\- och tillväxtpakten. De två förordningsförslagen har snabbehandlats och godkändes av Europaparlamentet den 26 mars 2020 och av rådet den 30 mars 2020\. Rådet ställde sig den 23 mars 2020 bakom kommissionens aktivering av undantagsklausulen i det finanspolitiska regelverket. Den 2 april 2020 lade kommissionen fram ytterligare förslag till förordningsändringar som föreslår ytterligare flexibilitet i genomförandet av insatser finansierade från europeiska struktur\- och investeringsfonderna samt förslag till förordningsändringar för fonden för europeiskt bistånd till de som har det sämst ställt (FEAD).

Regeringen välkomnar på ett övergripande plan kommissionens meddelande om samordnad ekonomisk reaktion på covid\-19\-utbrottet. Regeringen anser att det också bör finnas beredskap att vidta ytterligare åtgärder utöver vad som har presenterats i kommissionens meddelande. Det är rimligt att i rådande situation använda flexibiliteten inom EU:s ramverk. Samtidigt bör EU:s inre marknad och långfristigt hållbara offentliga finanser värnas. Gällande stabilitets\- och tillväxtpakten anser regeringen att det är motiverat att aktivera den undantagsklausul som anges i lagstiftningen för perioden då den nuvarande krisen pågår. Generellt bör ekonomiska åtgärder som vidtas med anledning av covid\-19 vara temporära, välriktade och proportionella.
