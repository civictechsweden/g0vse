# Åtgärder för en hög gemensam cybersäkerhetsnivå vid unionens institutioner, organ och byråer

Faktapromemoria gällande förslag till Europa­parla­mentets och rådets förord­ning om åtgärder för en hög gemen­sam cyber­säkerhets­nivå vid unionens institutioner, organ och byråer, COM(2022\) 122 final

Kommissionen föreslår att unionens institutioner, organ och byråer blir skyldiga att inrätta ett internt ramverk för hantering, styrning och kontroll av cyber­säkerhets­risker. Vidare föreslås risk­hanterings\- och rapporterings­skyldig­heter på cyber­säkerhets­området för unionens institutioner, organ och byråer. Förslaget innebär även att EU:s Computer Emergency Response Team (CERT\-EU) får nya uppgifter och en utökad roll. Kommis­sionen föreslår också att en cyber­säker­hets­styrelse skapas för att övervaka institu­tionernas, organens, byråernas och CERT\-EU:s genom­förande av förord­ningen.

Regeringen välkomnar åtgärder som leder till stärkt cyber­säkerhet i EU:s institutioner, organ och byråer. Förord­ningen bör i möjligaste mån vara sam­stämmig med det nya NIS\-direktivet (NIS 2\) så att det ställs motsvarande cyber­säker­hets­krav på EU:s institutioner, organ och byråer som på leverantörer av sam­hälls­viktiga tjänster enligt nämnda direktiv.
