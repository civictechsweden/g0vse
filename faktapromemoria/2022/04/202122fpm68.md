# Gemensamt meddelande om en EU-strategi för rymdtrafikledning

Faktapromemoria gällande gemensamt meddelande till Europaparlamentet och rådet \- En EU\-strategi för rymdtrafikledning \- En EU\-insats för en global utmaning.

En ökad trängsel i rymden utgör ett hot mot rymdinfrastruktur och rymdbaserade tjänster. Den föreslagna strategin har som mål att ta fram konkreta initiativ för att främja en säker och hållbar användning av rymden samtidigt som EU:s strategiska oberoende och industrins konkurrenskraft bevaras.

Regeringens preliminära ståndpunkt är att utvecklingen av en EUgemensam strategi för rymdtrafikledning är ett viktigt steg framåt som utgångspunkt för internationella diskussioner i frågan och för en säker och hållbar rymdverksamhet i framtiden.
