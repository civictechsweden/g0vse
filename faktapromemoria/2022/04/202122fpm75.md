# Ändringar i EU:s förordning om värdepapperscentraler

Fakta­promemoria gällande förslag till Europaparlamentets och rådets förordning om
ändring av förordning (EU) nr 909/2014 vad gäller avvecklingsdisciplin, gränsöverskridande tillhandahållande av tjänster, tillsynssamarbete, tillhandahållande av anknutna banktjänster och krav på värdepapperscentraler från tredjeland, COM (2022\) 120

Förslaget innehåller ändringar i EU:s förordning om värdepapperscentraler. Syftet är att öka effektiviteten i regelverket och främja gränsöverskridande avveckling samtidigt som den finansiella stabiliteten värnas.

Enligt förslaget ska det bl.a. göras förenklingar av bestämmelserna om
gränsöverskridande värdepappersavveckling och ändringar i bestämmelser som syftar till att minska antalet uteblivna avvecklingar. Det ska även införas bestämmelser om nya samarbetsformer mellan berörda myndigheter.

Regeringen välkomnar förslaget och ser positivt på de ändringar som föreslås för att förbättra effektiviteten i regelverket och främja gränsöverskridande handel. Samtidigt är det viktigt att ändringar är tydligt motiverade och att de inte sker på bekostnad av den finansiella stabiliteten, välfungerande marknader och ett högt investerarskydd
