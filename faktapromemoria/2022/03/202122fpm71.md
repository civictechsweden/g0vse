# Direktiv om tillbörlig aktsamhet för företag i fråga om hållbarhet

Fakta­promemoria gällande förslag till Europa­parlamen­tets och rådets direktiv om tillbörlig akt­samhet för företag i fråga om håll­barhet och om ändring av direktiv (EU) 2019/1937, COM(2022\) 71

Näringslivet spelar en viktig och aktiv roll när det gäller att hitta hållbara lös­ningar och för många företag är hållbarhet en viktig kon­kurrens­fråga. Europeiska kommis­sionens förslag innebär att krav kommer ställas på att närings­livet ska bidra till den omställ­ning i hållbar riktning som kom­missionen driver för den europeiska ekonomin. Direktivet fast­ställer en skyldighet för vissa företag att visa tillbörlig aktsamhet i sin verksamhet och i sina värde­kedjor i syfte att motverka negativa effekter för mänsk­liga rättig­heter och miljö. Bolags­ledningen blir skyldig att se till att företaget uppfyller sina skyldig­heter i fråga om tillbörlig akt­samhet. Förslaget innehåller även krav på planer för klimat­anpass­ning i enlighet med Paris­avtalet. Regeringen väl­komnar förslaget till direktiv om tillbörlig akt­samhet för företag i fråga om hållbarhet. Förslaget behöver emeller­tid analyseras vidare.
