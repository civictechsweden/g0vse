# Meddelande om en strategi för tillsynsdata som avser EU:s finansiella tjänstesektor

Faktapromemoria gällande om Europeiska kommissionens meddelande om en strategi för tillsynsdata som avser EU:s finansiella tjänstesektor, COM(2021) 798.

Under den senaste tioårsperioden har rapporteringskraven för finansiella företag inom EU ökat, vilket ökat den administrativa bördan för både företag och tillsynsmyndigheter. I en kontroll av ändamålsenligheten hos EU:s tillsynsrapporteringskrav har kommission funnit en del brister och utmaningar. Mot denna bakgrund har kommissionen tagit fram en strategi för tillsynsdata som avser EU:s finansiella tjänstesektor. Strategin syftar till att modernisera tillsynsrapporteringen inom finansmarknadsområdet i EU.

Kommissionen vill införa ett system som ger europeiska och nationella tillsynsmyndigheter korrekta, enhetliga och aktuella data, samtidigt som den totala rapporteringsbördan minskar. Kommissionen menar att ett sådant rapporteringssystem bör vila på fyra byggstenar: 1) ökad enhetlighet och standardisering av data, 2) bättre dataåteranvändning och datadelning mellan myndigheter, 3) bättre utformade rapporteringskrav och 4) gemensam styrning. Det långsiktiga målet är göra det möjligt att på ett mer effektivt och ändamålsenligt sätt använda modern teknik.

Regeringen ser behov av en översyn och harmonisering av tillsynsrapporteringskraven på finansmarknadsområdet inom EU och välkomnar därför kommissionens initiativ.
