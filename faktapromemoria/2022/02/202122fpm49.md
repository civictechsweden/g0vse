# Direktiv om informationsutbyte mellan medlemsstaternas brottsbekämpande myndigheter

Faktapromemoria gällande Europa­parla­mentets och rådets direktiv om informa­tions­utbyte mellan medlems­staternas brotts­bekäm­pande myndig­heter, upp­hävande av rådets ram­beslut 2006/960/RIF, COM(2021\) 782 slutlig.

Den 8 december 2021 presen­terade kom­missionen ett paket med flera förslag för att förbättra den inre säkerheten i Schengen­området, varav direk­tivet om informa­tions­utbyte är ett. Det före­slagna direktivet ska ersätta det nu gällande ram­beslutet om förenklat informa­tions­utbyte och inne­håller regler om informa­tions­utbyte mellan brotts­bekäm­pande myndig­heter med syfte att före­bygga, upptäcka eller utreda grova brott. Direk­tivet har fyra huvud­delar, nämligen;

1. begäran om och utläm­nande av informa­tion och villkor för detta, såsom tids­ramar och vägrans­grunder,
2. översändande av informa­tion på eget initiativ och villkoren för detta,
3. användande av en priori­terad kommu­nikations­kanal samt
4. inrättandet av exklu­siva natio­nella kontakt­punkter och regler för hur dessa ska bemannas och fungera, bland annat med ett EU\-enhetligt elektro­niskt ärende­hanterings­system.

Regeringen ställer sig generellt positiv till förslaget. Ett effektivt informa­tions­utbyte mellan brotts­bekäm­pande myndig­heter är av central bety­delse för att för­stärka sam­arbetet. Regeringen avser sam­tidigt verka för att reglerna inte blir onödigt detalje­rade eller gå utöver vad som krävs för att effektivi­sera arbetet.
