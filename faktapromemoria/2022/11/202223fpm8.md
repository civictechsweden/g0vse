# Direktiv om skadeståndsansvar gällande artificiell intelligens

Förslag till Europaparlamentets och rådets direktiv om anpassning av reglerna om utomobligatoriskt skadeståndsansvar vad gäller artificiell intelligens (direktivet om skadeståndsansvar gällande AI), COM(2022) 496 final

Kommissionen har före­slagit ett direktiv om skade­stånds­ansvar gällande artificiell intelli­gens (AI). Direktivet inne­håller regler om edition och bevis­­börda som är tänkta att under­lätta för den som har skadats av ett AI-system att få fram bevis­ning och under­bygga en talan om utom­obligato­riskt skade­stånd. Direktivet syftar även till att främja utbygg­naden av pålitlig AI för att den inre mark­naden ska åtnjuta för­delarna med den.

Regeringen välkomnar ambitionen att under­lätta för personer som drabbats av skada genom AI att kunna få ersätt­ning med hänsyn till de särskilda ut­maningar som AI är förenad med. Direktivets regler bör ge uttryck för en väl avvägd balans mellan intresset av att ge skade­­lidande ett effektivt skydd om AI orsakar skada och intresset av att främja den tekniska utveck­lingen. Direk­tivet bör inte vara mer långt­gående och detaljerat än vad som är nöd­vändigt. Förslaget kommer troligen att behandlas under Sveriges EU-ordförande­skap den 1 januari till och med den 30 juni 2023.
