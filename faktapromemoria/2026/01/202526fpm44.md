# Europeiska åklagarmyndighetens och Europeiska byrån för bedrägeribekämpnings åtkomst till information om mervärdesskatt på unionsnivå

Faktapromemoria gällande Förslag till rådets förordning om ändring av förordning (EU) nr 904/2010 vad gäller Europeiska åklagarmyndighetens (Eppo) och Europeiska byrån för bedrägeribekämpnings (Olaf) åtkomst till information om mervärdesskatt på unionsnivå.

Kommissionen föreslår en ändring av förordningen om administrativt samarbete och kampen mot mervärdesskattebedrägeri). Syftet är att ge Europeiska åklagarmyndigheten (Eppo) och Europeiska byrån för bedrägeribekämpning (Olaf) åtkomst till uppgifter om mervärdesskatt som utbyts på EU-nivå för att förbättra och effektivisera arbetet med att bekämpa gemenskapsinternt mervärdeskattebedrägeri.

Regeringen anser generellt att arbete som syftar till att förhindra mervärdesskattebedrägerier är positivt. Administrativt samarbete och informationsutbyte är viktigt i detta sammanhang. Det är dock viktigt att de åtgärder som vidtas är effektiva för att motverka mervärdesskattebedrägerier och att de inte går utöver vad som krävs för att uppnå syftet, med beaktande av berörda myndigheters uppdrag och ansvarsområden.

Förslaget föreslås börja tillämpas stegvis från den 1 september 2026.
