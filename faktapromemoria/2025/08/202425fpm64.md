# Meddelande om kvantstrategi2024/25:FPM64

Faktapromemoria gällande kommissionens förslag till en strategi för kvantteknik.

Den 2 juli 2025 presenterade kommissionen ett meddelande med förslag till en strategi för kvantteknik, nedan kallad kvantstrategi, som syftar till att samordna satsningar inom kvantteknik och bygga vidare på Europas förmågor för att göra

EU ledande på kvantområdet. Regeringen välkomnar kommissionens förslag till en kvantstrategi för detta strategiskt viktiga område som kan bidra till europeisk konkurrenskraft, tillväxt och säkerhet. Regeringen håller med om ansatsen att stärka områden som forskning och innovation för kvantteknik, kompetensförsörjning, kvantekosystemet och internationella samarbeten med betrodda partners. Regeringen välkomnar kommissionens ansats att främja övergången till kvantsäker kryptografi för att stärka informations- och cybersäkerheten i EU.
