# EU:s strategiska ansats till Svarta havsregionen2024/25:FPM57

Faktapromemoria gällande EU:s strategiska ansats till Svarta havsregionen

Den 28 maj presenterade EU-kommissionen och den höga representanten ett
gemensamt meddelande om en strategisk ansats för Svarta havsregionen, med fokus på att stärka säkerhet, stabilitet och välstånd. Ansatsen betonar regionens geostrategiska betydelse som en bro mellan Europa och Asien och dess potential för ekonomisk utveckling, energiresurser och kritiska råmaterial. Den strategiska ansatsen bygger på tre pelare med tillhörande flaggskeppsprojekt.

Regeringen välkomnar ökat EU-engagemang givet dynamiken i regionen och
dess geostrategiska betydelse, inte minst mot bakgrund av Rysslands aggression mot Ukraina.
