# Meddelande om europeisk rymdekonomi2024/25:FPM61

Faktapromemoria gällande meddelande till Europaparlamentet, rådet, europeiska ekonomiska och sociala kommittén samt regionkommittén: ”En vision för en europeisk rymdekonomi”

Den 25 juni 2025 presenterade kommissionen ett meddelande med en vision för hur Europas rymdekonomi kan utvecklas i syfte att positionera EU som en ledare i den globala rymdekonomin år 2050. Detta ska uppnås genom att utveckla och utnyttja rymdteknik och rymdtjänster på jorden och i rymden för att stärka EU:s konkurrenskraft, motståndskraft, säkerhet och autonomi.

Regeringen välkomnar kommissionens förslag till en strategi för europeisk rymdekonomi, som visar på den potential som rymdverksamhet har att bidra till europeisk konkurrenskraft, tillväxt och säkerhet. Regeringen håller med om att ett oberoende tillträde till rymden är strategiskt viktigt för EU, och framhåller att den svenska rymdbasen Esrange utgör ett viktigt bidrag för detta.

Aviserade initiativ i meddelandet kommer att analyseras närmare allt eftersom initiativen presenterats av kommissionen.
