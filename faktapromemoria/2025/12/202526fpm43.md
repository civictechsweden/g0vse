# Kommissionens höstpaket 2026 inom ramen för den europeiska planeringsterminen2025/26:FPM43

Faktapromemoria gällande Kommissionens höstpaket 2026 inom ramen för den europeiska planeringsterminen (COM(2025) 950, 951, 955, 956, 957, 958, 959).

Europeiska kommissionen inledde 2026 års europeiska planeringstermin genom att presentera det s.k. höstpaketet. Höstpaketet innehåller både meddelanden, rekommendationer och rapport. Nytt för i år är en rekommendation om humankapital och en europeisk makroekonomisk rapport. Kommissionen konstaterar att den främsta prioriteringen fortsatt är att stärka EU:s konkurrenskraft och samtidigt minska strategiska beroenden och behålla sunda offentliga finanser. Mot bakgrund av det komplicerade geopolitiska läget, behövs samordnade åtgärder för att stärka produktivitet, innovation och investeringar i linje med konkurrenskraftskompassen. Genomförandet av de landsspecifika rekommendationerna blir särskilt viktiga, i ljuset av att faciliteten för återhämtning och resiliens avslutas och att nästa fleråriga budgetram inleds.

Regeringen välkomnar höstpaketet. Det är viktigt att planeringsterminen fokuserar på de övergripande målen att säkerställa sunda offentliga finanser, förebygga och korrigera makroekonomiska obalanser, och främja hållbar inkluderande ekonomisk tillväxt och välfungerande arbetsmarknader.
