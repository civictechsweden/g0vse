# Förslag till ändring av Ukrainaplanen2025/26:FPM32

Förslag till ett rådets genomförandebeslut avseende ändring av Genomförandebeslut (EU) 2024/1447 om godkännande av bedömningen av Ukrainaplanen.

Ukrainaplanen är framtagen av Ukraina och kommissionen för att fungera som leddokument för Ukrainas reformprocess. Planen antogs genom rådets genomförandebeslut (EU) 2024/1447 den 14 mars 2024. Den omfattar 15 sektorkapitel och 3 övergripande kapitel om återuppbyggnads- och moderniseringsprocesser på alla förvaltningsnivåer. Utöver de åtgärder som omfattas av faciliteten föreslås i planen en bredare reform- och
investeringsagenda. Med hänvisning till att Rysslands aggressionskrig senarelägger Ukrainas ekonomiska återhämtning och uppbyggnad samt sätter stor press på landets administrativa kapacitet och därigenom omöjliggör att Ukraina hinner med måluppfyllnaden av vissa kvalitativa och kvantitativa steg, föreslås en revidering av Ukrainaplanen. Ändringarna gäller främst de 46 reformframsteg som planerats mellan tredje kvartalet 2025 och fjärde kvartalet 2027, där 10 av dessa föreslås skjutas upp, beskrivningen av 36 steg föreslås revideras och några har slagits samman eller delats upp. Det totala antalet steg och det ursprungliga antalet reformer förändras inte. Kommissionen bedömer inte att de föreslagna ändringarna påverkar den positiva bedömningen av planens relevans, koherens och lämplighet.
