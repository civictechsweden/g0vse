# Rådets beslut om undertecknande och ingående av avtal om digital handel mellan Europeiska unionen och Republiken Korea2025/26:FPM25

Faktapromemoria gällande förslag till rådets beslut om undertecknande och ingående, på Europeiska unionens vägnar, av avtalet om digital handel mellan den Europeiska unionen och
Republiken Korea

Den 31 januari 2025 presenterade EU-kommissionen förslag till rådsbeslut om undertecknande respektive ingående av ett avtal om digital handel mellan den Europeiska unionen och Sydkorea. Avtalet ligger i linje med EU:s
handelspolitiska översyn och med strategin om samarbete med den
indopacifiska regionen. Det innebär också en vidareutveckling av det ickebindande digitala partnerskap som tidigare ingåtts mellan EU och Sydkorea och de digitala handelsprinciper parterna kommit överens om. Avtalet om digital handel mellan EU och Sydkorea är ett fristående avtal som knyter an till det existerande bilaterala handelsavtalet från 2011. Avtalets innehåll liknar det kapitel om digital handel som inkluderats i EU:s moderna handelsavtal och kompletterar därmed det bilaterala handelsavtalet genom sina ambitiösa och bindande regler om digital handel. Syftet är att inom digital handel tillförsäkra transparens, förutsebarhet och rättssäkerhet för företag, en säker internetmiljö för konsumenter samt motverka oberättigade handelshinder och främja 2 regelsamarbete. Avtalet är betydelsefullt då Sydkorea är en viktig handelspartner för EU och Sverige och en mycket öppen och digitaliserad ekonomi. Regeringen stödjer förslagen om undertecknade respektive ingående av avtalet som är resultatet av framgångsrika förhandlingar som för EU:s del möjliggjordes av ett rådsbemyndigande 2023. Sistnämnda antogs under det svenska EU-ordförandeskapet och var i linje med dess prioriteringar av regler om digital handel för den digitala omställningen. Inom ramarna för EU:s handelspolitik har Sverige länge varit pådrivande för att främja ambitiösa och bindande regler i syfte att stärka den digitala handeln och motverka handelsbarriärer.
