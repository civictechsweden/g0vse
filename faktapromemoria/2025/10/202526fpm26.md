# Rådsbeslut om partnerskapsavtal och interimsavtal om handel med Mercosur2025/26:FPM26

Faktapromemoria gällande förslag till rådet beslut om undertecknande och ingående, på Europeiska unionens vägnar, av interimsavtalet om handel mellan Europeiska unionen, å ena sidan, och Sydamerikanska gemensamma marknaden, Republiken Argentina,
Förbundsrepubliken Brasilien, Republiken Paraguay och Republiken Uruguay, å
andra sidan.

Faktapromemoria gällande även förslag till rådets beslut om ingående och undertecknande, på Europeiska unionens vägnar, samt provisorisk tillämpning av avtalet om partnerskap mellan Europeiska unionen och dess medlemsstater, å ena sidan, och sydamerikanska
gemensamma marknaden, Republiken Argentina, Förbundsrepubliken
Brasilien, Republiken Paraguay och Republiken Uruguay, å andra sidan.

Förbindelserna mellan EU och Mercosur bygger på det interregionala ramavtalet om samarbete som undertecknades 1995. Kommissionen föreslår, efter över 25 år av förhandlingar, två parallella rättsliga instrument: 1) ett partnerskapsavtal som omfattar politik och samarbete samt handel och investeringar, och 2) ett interimsavtal om handel som omfattar handels- och investeringsliberalisering. Regeringen välkomnar och stödjer partnerskapsavtalet och interimsavtalet om handel mellan EU och Mercosur. Regeringen välkomnar att EU gemensamt bedriver en effektiv handelspolitik som skapar möjligheter för företag att verka på en hållbar, regelstyrd och transparent världsmarknad. Utöver avtalets geopolitiska betydelse skapar de stärkta handelsförbindelserna möjligheter till stora ömsesidiga vinster genom stärkt samarbete och är ett viktigt steg mot en mer framträdande roll för EU i Sydamerika.
