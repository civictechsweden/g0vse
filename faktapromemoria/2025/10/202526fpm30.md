# Framstegen mot att uppnå målen i förordningen om inrättandet av Ukrainafaciliteten2025/26:FPM30

Rapport från kommissionen till europaparlamentet och rådet om framstegen mot att uppnå målen i Europaparlamentets och rådets förordning (EU) 2024/792 om inrättandet av Ukrainafaciliteten

Ukrainafaciliteten, som inrättades genom förordning (EU) 2024/792, är ett
centralt instrument i Europeiska unionens strategi för att hantera de omfattande utmaningar som Ukraina står inför till följd av Rysslands anfallskrig. Rapporten redogör för de framsteg som gjorts under det första genomförandeåret inom facilitetens tre pelare; 1) budgetstöd 2) privatsektorstimulans och 3) tekniskt stöd för anpassning till EU-lagstiftning. Enligt rapporten utgör Ukrainafaciliteten också en strategisk investering i ett starkt och ekonomiskt livskraftigt Ukraina, vilket är centralt bl.a. för att motverka Rysslands destabiliserande inflytande. Den huvudsakliga slutsatsen i rapporten är att faciliteten, redan under sitt första genomförandeår, har börjat uppnå målsättningarna. Efter att ha mobiliserat 19,6 miljarder euro under 2024, varav 16,1 miljarder euro gick direkt in i denukrainska statsbudgeten, har faciliteten spelat en avgörande roll som en av de viktigaste stabiliserande faktorerna för Ukraina. Faciliteten är ett av EU:s huvudsakliga verktyg för att stödja Ukrainas återhämtning, uppbyggnad, modernisering och anpassning till EU.
