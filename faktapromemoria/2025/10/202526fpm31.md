# Gemensamt meddelande om en ny strategisk agenda för EU och Indien2025/26:FPM31

Gemensamt meddelande till europaparlamentet och rådet om en ny strategisk agenda för EU och Indien.

Det 17 september 2025 offentliggjorde unionens höga representant för utrikes och säkerhetspolitiska frågor tillsammans med kommissionen det gemensamma meddelandet om en ny strategisk agenda för EU och Indien. I meddelandet presenteras en gemensam vision för hur det strategiska partnerskapet med Indien som ingicks 2004 ska vidareutvecklas genom både fördjupat och breddat samarbete. Ambitionen är ett mer resultatorienterat, bättre samordnat partnerskap, inriktat på gemensamma intressen på strategiska områden som hållbarhet, ny teknik, säkerhet och försvar. Initiativet följer på kommissionens ordförande von der Leyens och EU-kollegiets besök till Indien den 27-28 februari 2025. Det gemensamma meddelandet innehåller såväl övergripande strategiska målsättningar som specifika samarbetsområden, uppdelat i fem pelare. I ett nästa steg vill EU arbeta gemensamt med Indien för att utveckla en ”Joint EU-India Comprehensive Strategic Agenda”. Sverige ser positivt på det gemensamma meddelandet.
