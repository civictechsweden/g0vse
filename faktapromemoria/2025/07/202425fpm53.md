# Rådsrekommendation om samordnad strategi för övergången från tillfälligt skydd för fördrivna personer från Ukraina2024/25:FPM53

Faktapromemoria gällande förslag till rådsrekommendation om en samordnad strategi för övergången från tillfälligt skydd för fördrivna personer från Ukraina.

Den 4 juni 2025 presenterade kommissionen ett förslag till rådsrekommendation om en samordnad strategi för övergången från tillfälligt skydd för fördrivna personer från Ukraina. Förslaget innehåller fyra delar: åtgärder för att underlätta övergången till andra rättsliga statusar innan det tillfälliga skyddet upphör; åtgärder för att underlätta en hållbar återintegrering i Ukraina; åtgärder för att säkerställa att information tillhandahålls till fördrivna personer; åtgärder för att säkerställa samordning och informationsutbyte mellan medlemsstaterna och med ukrainska myndigheter.

Regeringen välkomnar kommissionens förslag till rådsrekommendation.
