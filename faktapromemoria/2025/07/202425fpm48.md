# EU:s startup- och scaleup-strategi2024/25:FPM48

Faktapromemoria gällande EU:s startup- och scaleup-strategi.

Den 28 maj 2025 presenterade Europeiska kommissionen EU-strategin för startups och scaleups. Strategin syftar till att skapa ett mer sammanhängande ekosystem för nystartade- samt skalande företag syfte att stimulera innovation, konkurrenskraft och ekonomisk tillväxt inom unionen.

Regeringen välkomnar kommissionens ansats och anser att det är positivt att EU stärker förutsättningarna för innovativa företag att starta, växa och verka inom den inre marknaden. Regeringen betonar samtidigt vikten av att initiativ inte ska gå utöver EU:s befogenheter inom utbildnings- och skatteområdena. De enskilda förslagen i strategin kommer att analyseras och bedömas var för sig när de konkretiseras i enlighet med kommissionens tidsplan.
