# Strategi om tillämpning av AI2025/26:FPM35

Faktapromemoria gällande meddelande från Europeiska kommissionen till Europaparlamentet och rådet - Strategi om tillämpning av AI

Den 8 oktober presenterade Europeiska kommissionen ett meddelande med en strategi om tillämpning av artificiell intelligens (AI). Strategin syftar i huvudsak till att öka användningen av AI och underlätta AI-integrering för att öka konkurrenskraften hos europeisk industri. Strategin uppmuntrar till att använda en AI först-policy på områden där AI bedöms ha potential för att förändra hur företag och offentlig sektor arbetar med problemlösning och på så sätt stärka EU:s AI-förmåga. Strategin är uppbyggd kring tre delar: införande av sektorsspecifika flaggskeppsinitiativ, hantering av övergripande utmaningar och inrättande av en gemensam styrningsmekanism.

Regeringen välkomnar att en strategi för tillämpning av AI inom EU har
presenterats.
