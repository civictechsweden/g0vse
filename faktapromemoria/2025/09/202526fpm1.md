# Ett nytt, omarbetat tobaksskattedirektiv2025/26:FPM1

Faktapromemoria gällande ett nytt, omarbetat tobaksskattedirektiv.

Kommissionen föreslår att det nuvarande tobaksskattedirektivet ersätts med ett nytt uppdaterat direktiv. I samband med detta föreslås flera ändringar. Direktivet utvidgas till att omfatta fler produkter, exempelvis råtobak, e-vätskor och tobaksfritt snus. Tobakssnus är dock fortsatt undantaget.

Vidare föreslås separata kategorier för upphettade tobaksprodukter och vattenpipstobak. Det föreslås nya minimiskattenivåer för de nya produkterna och minimiskattenivåerna för de produkter som omfattades tidigare höjs kraftigt för samtliga produkter. Samtliga minimiskattenivåer kopplas delvis till nationell köpkraft och kommer därmed att variera mellan olika medlemsstater. Minimiskattenivåerna ska dessutom indexeras var tredje år.

Regeringen anser att det generellt är positivt att reglerna om beskattning av tobaks- och nikotinprodukter harmoniseras men det är oacceptabelt med ett krav på EU-nivå om att nikotinpåsar beskattas på samma nivå som viss röktobak. De länder som vill beskatta produkter utifrån deras relativa farlighet måste kunna göra det även i fortsättningen.
