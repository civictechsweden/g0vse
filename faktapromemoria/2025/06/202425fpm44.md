# Förenklingspaket för den gemensamma jordbrukspolitiken2024/25:FPM44

Faktapromemoria gällande förslag som syftar till att förenkla regelverket och genomförandet av medlemsstaternas strategiska planer för den gemensamma jordbrukspolitiken (strategiska planer). Detta i syfte att minska den administrativa bördan för jordbrukare och öka konkurrenskraften.

Förslaget presenterades den 14 maj 2025 och syftar till att förenkla regelverket och genomförandet av medlemsstaternas strategiska planer för den gemensamma jordbrukspolitiken (strategiska planer) i syfte att minska den administrativa bördan för jordbrukare och att öka konkurrenskraften. Ändringarna som föreslås ska enligt kommissionen minska den administrativa bördan och skapa förutsättningar att anpassa det nationella genomförandet av den gemensamma jordbrukspolitiken (GJP) till de specifika behoven i olika medlemsstater och hos olika jordbrukare, förbättra konkurrenskraften och ge medlemsstaterna mer flexibilitet i förvaltningen av GJP.

Regeringen välkomnar kommissionens förslag och dess betoning på förenkling av GJP som i stor utsträckning går i linje med målsättningarna för Visionen om jordbruk och livsmedel och den svenska livsmedelsstrategin. De ändringar som föreslås kommer underlätta för stödmottagarna och myndigheterna, och kan komma att stärka djurvälfärden. Regeringens övergripande inställning är att företagens regelbörda ska minska och anser att det behövs ytterligare förenklingar i kommande reform av GJP om politiken ska bli enklare och nå en högre måluppfyllelse.
