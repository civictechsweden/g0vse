# Handlingsplan för överkomliga energipriser

Meddelande från kommissionen till Europaparlamentet, rådet, Europeiska ekonomiska och sociala kommittén samt Regionkommittén. Handlingsplan för överkomliga energipriser –Tillvarata det verkliga värdet av energiunionen för att trygga överkomlig, effektiv och ren energi för alla i EU.

Den 26 februari 2025 presenterade Europeiska kommissionen sitt meddelande om en handlingsplan för överkomliga energipriser som syftar till att säkerställa effektiv och ren energi för alla européer till ett överkomligt pris. Kommissionen framhåller att de nuvarande höga energipriserna är ett hot mot EU:s konkurrenskraft och presenterar i handlingsplanen åtgärd inom fyra pelare: (I) sänkta energikostnader, (II) fullbordande av energiunionen, (III) attrahera investeringar och (IV) beredskap för energikriser. Kommissionen identifierar flera orsaker till de höga energikostnaderna, såsom beroendet av importerade fossila bränslen och ineffektivitet i elnäten. För att åtgärda detta föreslås åtgärder som att minska nätkostnader, förbättra långsiktig elförsörjning, effektivisera gasmarknaden och öka energieffektiviteten. Vidare föreslås en trepartsöverenskommelse för investeringar och åtgärder för att säkerställa prisstabilitet och beredskap inför energikriser.
