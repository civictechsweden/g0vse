# Kommissionens handlingsplan för kabelsäkerhet2024/25:FPM21

Handlingsplanen för kabelsäkerhet presenterades den 21 februari 2025 och
syftar till att öka säkerheten och motståndskraften för EU:s
undervattensinfrastruktur som omfattar så väl elektronisk kommunikation som
energi.

Handlingsplanen behandlar bland annat finansiering för utbyggnad av
nya och smarta kablar, kabelprojekt av europeiskt intresse, stresstester samt åtgärder för stärkt reparationsförmåga. Handlingsplanen innehåller därutöver förslag om dialog och projekt med privata sektorn för att stärka
motståndskraften i infrastrukturen, förbättrad övervakning av undervattensinfrastruktur liksom att kraftfullare verka mot den ryska så kallade skuggflottan. Handlingsplanen lyfter även fram att samverkan bör öka och synergier sökas med Nato på området. Handlingsplanen inkluderar dels nya åtgärdsförslag, dels en sammanställning av redan beslutade eller föreslagna åtgärder på EU- och nationell nivå.
