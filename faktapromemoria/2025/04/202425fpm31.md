# Förordning om ett gemensamt återvändandesystem

Förslag till EUROPARLAMENTETS OCH RÅDETS FÖRORDNING om inrättande av ett gemensamt system för återvändande av tredjelandsmedborgare som vistas olagligt i unionen, och upphävande av Europaparlamentets och rådets direktiv 2008/115/EC, rådets direktiv 2001/40/EG och rådets beslut 2004/191/EG.

Den 11 mars 2025 antog kommissionen ett förslag till en förordning om inrättande av ett gemensamt system för återvändande. Förslaget syftar till att åstadkomma snabbare, förenklade och mer enhetliga förfaranden för att effektivisera återvändandet av tredjelandsmedborgare som inte har rätt att vistas i EU.
