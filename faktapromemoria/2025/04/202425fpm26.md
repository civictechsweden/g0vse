# Ändring i förordningen om InvestEU

Europeiska kommissionen presenterade den 26 februari 2025 ett förslag om ändringar i InvestEU-förordningen samt följdändringar i tre andra förordningar.

InvestEU-förordningen reglerar det s.k. InvestEU-programmet
som infördes den 24 mars 2021 för att samla flera centralt förvaltade finansiella instrument tillsammans med en EU-budgetgaranti i en enhetlig struktur. De föreslagna ändringarna syftar till att förenkla rapporteringen och göra det lättare att använda flera investeringsprogram för att därigenom frigöra
investeringsmöjligheter. Om de föreslagna ändringarna antas bedömer kommissionen att 50 miljarder euro i ytterligare offentliga och privat investeringar kommer kunna finansieras fram till 2027. De administrativa kostnaderna bedöms kunna minska med 350 miljoner euro fram till 2027.
