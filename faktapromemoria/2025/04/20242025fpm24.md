# Meddelande om given för en ren industri

Meddelande från kommissionen till Europaparlamentet, rådet, Europeiska ekonomiska och sociala kommittén samt Regionkommittén. Given för en ren industri: En gemensam färdplan för konkurrenskraft och fossilfrihet.

Syftet med kommissionens meddelande om given för en ren industri är att
presentera en övergripande färdplan för att både stärka den europeiska
industrins konkurrenskraft och påskynda dess gröna omställning. Fokus i
meddelandet läggs på att stödja energiintensiva industrier att ställa om,
elektrifiera och bemöta höga energikostnader samtidigt som innovativa
lösningar inom den europeiska miljötekniksektorn främjas för att säkerställa
framtidens konkurrenskraft. Given för en ren industri utgår från hela
värdekedjan och berör därför ett brett spektrum av affärsdrivande faktorer: (1)
prisvärd energi, (2) ledande marknader, (3) finansiering, (4) cirkularitet och
tillgång till material, (5) globala marknader och internationella partnerskap samt
(6) kompetens. Meddelandet bör ses som en färdplan för de centrala politiska
strategier som kommissionen anser behövs för att uppnå en konkurrenskraftig
och ren industri i EU. Ett flertal konkreta lagstiftningsförslag och strategier
kommer att presenteras inom ramen för meddelandet under de närmaste åren.
