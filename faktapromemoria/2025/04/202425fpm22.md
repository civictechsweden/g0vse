# Rådsrekommendation om den politiska agendan för Europeiska forskningsområdet 2025–2027

Europeiska kommissionen presenterade den 28 februari 2025 ett förslag till en
rådsrekommendation om den politiska agendan för Europeiska forskningsområdet (ERA) 2025–2027.

Kommissionens förslag utgår från de fyra prioriterade områdena som finns i rådsrekommendationen från 2021 om en pakt för forskning och innovation i Europa. Kommissionen föreslår dels långsiktiga och strukturella ERA-policyer, dels konkreta och målinriktade ERAåtgärder, vilka medlemsstaterna ska implementera på frivillig basis. I förslaget konstateras att EU investerar 2,3 % av BNP i forskning och utveckling (FoU), vilket är betydligt mindre än målsättningen på 3%. För att kunna nå målet krävs åtgärder för att öka både de offentliga och privata FoU-investeringarna.
