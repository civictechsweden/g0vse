# Meddelande om genomförande och förenkling2024/25:FPM32

Meddelande från kommissionen till Europaparlamentet, rådet, Europeiska ekonomiska och sociala kommittén samt Regionkommittén. Ett enklare och snabbare Europa: Meddelande om genomförande och förenkling.

Den 11 februari 2025 presenterade Europeiska kommissionen sitt meddelande
om genomförande och förenkling. Syftet med meddelandet är att presentera en vision för en genomförande- och förenklingsagenda som leder till snabba och synliga förbättringar för människor och företag.

För att uppnå ett snabbare och mer fullständigt införlivande av EU-lagstiftning
i nationell rätt i medlemsstaterna kommer kommissionen att ta fram
genomförandestrategier, mallar och färdplaner.
