# EU:s färdplan mot narkotikahandel och organiserad brottslighet

Faktapromemoria gällande kommissionens meddelande till Europaparlamentet och rådet om EU:s färdplan mot narkotikahandel och organiserad brottslighet.

Kommissionens meddelande om en EU-färdplan mot narkotikahandel och
organiserad brottslighet fastställer prioriterade områden för att bekämpa den organiserade brottslighetens handel med narkotika. Den är enligt  kommissionen ett av de allvarligaste säkerhetshoten som Europa står inför. Planen innehåller 17 åtgärder som under 2024–2025 ska genomföras i nära samarbete med medlemsstater, EU:s institutioner och myndigheter, tillsammans med internationella samarbetspartner. Åtgärderna finns inom fyra prioriterade områden:

* Stärka motståndskraften i logistiknaven.
* Upplösa kriminella nätverk, störa affärsmodeller och beslagta
  brottsvinster.
* Brottsförebyggande åtgärder.
* Internationellt samarbete.

Regeringen välkomnar kommissionens meddelande om EU:s färdplan mot
narkotikahandel och organiserad brottslighet. Regeringen delar bedömningen att den organiserade brottsligheten är ett av de allvarligaste säkerhetshoten som Europa står inför. Det är oomstritt att illegal  narkotikahandel är en viktigt ekonomisk drivkraft bakom brottsligheten. Kraftfulla och hållbara åtgärder krävs därför på EU-nivå och global nivå.
