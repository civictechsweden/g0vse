# Förordning om autonoma unionstullkvoter för vissa fiskeriprodukter 2024-2025

Faktapromemoria gällande förslag till RÅDETS FÖRORDNING om öppnande och förvaltning av autonoma unionstullkvoter för vissa fiskeriprodukter för perioden 2024–2025, COM(2023) 496.

För att säkra råvaruförsörjningen till beredningsindustrin har EU helt eller
delvis avskaffat tullarna på vissa fisk- och fiskeriprodukter genom så kallade
autonoma unionstullkvoter (ATQ:er) som normalt sett omförhandlas vart
tredje år. Den nu gällande förordningen som reglerar ATQ:erna löper ut i
december 2023. Kommissionen presenterade den 30 augusti ett förslag till en ny förordning för perioden 2024–2025 som i princip innehåller de tullkvoter
svensk beredningsindustri har uttryckt behov av, med undantag för sillråvara som inte finns med i förslaget.

Mot bakgrund av införda restriktioner mot Ryssland och Belarus med
anledning av kriget i Ukraina föreslås även att fiskeriprodukter med ursprung i Ryssland och Belarus inte ska kunna åtnjuta tullfrihet vid import till EU. De
autonoma tullkvoterna föreslås därför inte kunna tillämpas på produkter med ursprung i dessa länder.

Regeringen anser att EU bör eftersträva en balanserad avvägning mellan att å ena sidan tillse beredningsindustrins behov och å andra sidan verka för att
värna EU:s fiskeintressen. Mot denna bakgrund kan regeringen stödja
kommissionens förslag.
