# Meddelande om energieffektivisering inom fiske- och vattenbrukssektorn

Faktapromemoria gällande meddelande om energieffektivisering inom fiske\- och vattenbrukssektorn, COM(2023\) 100\.

Kommissionen antog den 21 februari 2023 ett meddelande om energiomställningen inom EU:s fiskeri\- och vattenbrukssektor. För att påskynda energiomställningen aviserar kommissionen i sitt meddelande 27 åtgärder som fokuserar på fyra huvudsakliga åtgärdsområden. Dessa fyra områden är:

* Förbättra ramverket för styrning och samordning/samarbete mellan intressenter.
* Att överbrygga de luckor som finns vad gäller både tillgänglig teknik och kunskap genom forskning och innovation (FoI).
* Att utveckla kompetensen hos arbetskraften och säkerställa att den är förberedd och redo för energiomställningen;
* Att förbättra företagsmiljön, inklusive att öka medvetenheten om finansieringsmöjligheter.

Meddelandet presenteras och diskussion inleds i både Europaparlamentet och rådet i mars 2023\.

Regeringen har en positiv inställning till en energiomställning inom EU:s fiskeflotta och vattenbrukssektor då energiomställning är en faktor för både ekonomisk såväl som miljömässig hållbarhet. Regeringen välkomnar således preliminärt kommissionens meddelande.
