# Rådsbeslut om ingående av frihandelsavtal med Nya Zeeland

Faktapromemoria gällande rådsbeslut om ingående av frihandelsavtal med Nya Zeeland.

Kommissionen föreslår att Europeiska unionens råd ska fatta beslut om att ingå ett frihandelsavtal mellan EU och Nya Zeeland. Förhandlingarna om ett frihandelsavtal inleddes 2018 och avslutades 2022.

Regeringen välkomnar och stödjer det framförhandlade avtalet och att EU gemensamt bedriver en effektiv handelspolitik som skapar möjligheter för företag att verka på en icke-diskriminerande, regelstyrd och transparent världsmarknad.
