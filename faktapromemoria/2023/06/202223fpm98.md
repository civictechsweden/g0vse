# Lagstiftningspaket om stärkt investerarskydd på finansiella marknader

Faktapromemoria gällande Proposal for a Regulation of the European Parliament and of the Council amending Regulation (EU) No 1286/2014 as regards the
modernisation of the key information document, COM(2023\) 278

Proposal for a Directive of the European Parliament and of the Council amending Directives European Parliament and of the Council, COM(2023\) 279

Europeiska kommissionen presenterade den 24 maj 2023 ett lagstiftningspaket, ”EU:s paket för icke\-professionella investeringar”, inom ramen för arbetet med att stärka kapitalmarknadsunionen. Paketet innehåller förslag om ändringar av ett flertal rättsakter gällande bland annat investeringstjänster, försäkringsdistribution och tillgångsförvaltning. Ändringarna syftar huvudsakligen till att stärka skyddet för icke\-professionella investerare, exempelvis konsumenter, och säkerställa att dessa kan använda finansiella tjänster på ett tryggt sätt för att uppnå bättre investeringsresultat. Målet är att öka EUmedborgares förtroende för och deltagande på finansmarknaderna.

Regeringen välkomnar en bred översyn av EU:s regler till skydd för ickeprofessionella investerare, med ambitionen att stärka konsumenters ställning på finansmarknaderna. Det är exempelvis positivt att se över befintliga regler om s.k. tredjepartsersättningar och att förbättra den information som ska ges till konsumenter. Ett högt och balanserat konsumentskydd är en förutsättning för att uppnå ett ökat förtroende för och deltagande på EU:s finansiella marknader. Det är i sammanhanget viktigt att beakta och värna medlems2022/ 23:FPM98 2 staternas olika förutsättningar så att förändringar av befintliga regler verkligen får avsedd effekt även ur ett nationellt perspektiv. Regeringen är av den anledningen negativ till delar av förslaget. Regeringen förespråkar ett proportionerligt och ändamålsenligt regelverk som även beaktar administrativ börda för såväl myndigheter som företag.
