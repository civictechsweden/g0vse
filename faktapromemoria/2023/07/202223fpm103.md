# Förslag till ändring av direktivet om föroreningar från fartyg

Faktapromemoria gällande förslag till EUROPAPARLAMENTETS OCH RÅDETS DIREKTIV om ändring av direktiv 2005/35/EG om föroreningar förorsakade av fartyg och om införande av sanktioner, inbegripet straffrättsliga sanktioner, för föroreningsbrott, COM(2023\) 273\.

Förslaget innebär att existerande direktiv om fartygsföroreningar från 2005 som ändrades 2009 revideras. Syftet med rättsakten är att i unionslagstiftningen införliva de gällande internationella bestämmelserna om föroreningar förorsakade av fartyg och att, genom harmoniserade administrativa sanktioner och rapportering, uppnå en högre säkerhets\- och miljöskyddsnivå vid sjötransporter. En av de större förändringarna är att de straffrättsliga sanktionerna tas bort från direktivet och i stället flyttas till miljöbrottsdirektivet som är under revidering. Det här direktivet kommer därmed enbart omfatta administrativa sanktioner.

Förslaget ingår i det så kallade sjöfartspaketet som presenterades av kommissionen den 1 juni 2023 och som totalt består av fem rättsakter som föreslås revideras och som utöver detta direktiv består av olycksutrednings\-direktivet (direktiv 2009/18/EC), hamnstatskontrolldirektivet (direktiv 2009/16/EC), flaggstatskontrolldirektivet (direktiv 2009/21/EC), samt förordningen för Europeiska sjösäkerhetsbyrån (förordning 1406/2002/EC).
