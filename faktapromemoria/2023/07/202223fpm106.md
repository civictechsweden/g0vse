# Interinstitutionellt etikorgan

Faktapromemoria gällande COM(2023) 311 MEDDELANDE FRÅN KOMMISSIONEN TILL EUROPAPARLAMENTET, EUROPEISKA RÅDET, RÅDET, EUROPEISKA UNIONENS DOMSTOL, EUROPEISKA CENTRALBANKEN, EUROPEISKA REVISIONSRÄTTEN, EUROPEISKA EKONOMISKA OCH SOCIALA KOMMITTÉN SAMT REGIONKOMITTÉN.

Kommissionen presenterade den 8 juni 2023 sitt förslag om inrättande av ett interinstitutionellt etikorgan. Förslaget är en del av kommissionens bredare uppsättning av åtgärder för att främja integriteten samt försvara unionens demokratiska system och rättsstatsprincipen.

Kommissionen föreslår att etikorganet ska omfatta Europeiska kommissionen, Europaparlamentet, Europeiska rådet, ministerrådet, Europeiska unionens domstol, Europeiska Centralbanken, Europeiska revisionsrätten samt Ekonomiska och sociala kommittén och Regionkommittén. Etikorganet ska dels utarbeta gemensamma etiska miniminormer för EU-institutionernas medlemmar etiska uppförande, dels utgöra en formell mekanism för samordning och diskussion om etiska krav mellan EU:s institutioner.

Regeringen välkomnar initiativet till ett interinstitutionellt etikorgan och
instämmer i vikten av att medlemmarna av EU:s institutioner lever upp till
etiska principer och de skyldigheter som är fastställda i EU-fördragen.

Regeringen ser positivt på att gemensamma miniminormer kring etik för berörda EU:s institutioners medlemmar utarbetas.

Regeringen anser att definitionen av medlemskap i ministerrådet behöver tydliggöras. Den interinstitutionella balansen bör värnas och överlappning i befogenheter och ansvar mellan institutioner bör undvikas.
