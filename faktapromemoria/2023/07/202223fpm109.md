# Förordning om hållbarhetsbetyg

Faktapromemoria gällande Proposal for a REGULATION OF THE EUROPEAN PARLIAMENT AND OF THE COUNCIL on the transparency and integrity of Environmental, Social and Governance (ESG) rating activities.

Kommissionen föreslår en förordning om hålbarhetsbetyg. Hållbarhetsbetyg bedömer företags och finansiella produkters risker och påverkan kopplade till miljömässiga, sociala och styrningsmässiga aspekter (ESG – environmental, social och governance). Investerare kan utgå ifrån dessa betyg när de fattar beslut om hållbar finansiering Förslaget är en del av kommissionens arbete med en hållbar finansmarknad och syftar till att stärka oberoende, transparens, ansvar, bolagsstyrning och kvalitet på marknaden för hållbarhetsbetyg.

Med förordningen ska juridiska personer som vill leverera hållbarhetsbetyg i EU ställas under tillsyn. Det gäller dels de som är etablerade i EU, dels tredjelandsleverantörer. Förordningen innehåller organisatoriska krav för att säkerställa att betygsättning av graden av hållbarhet är oberoende och tillförlitlig. Dessutom ställs krav på transparens kring metoder, modeller och nyckelantaganden bakom hållbarhetsbetygen.

Regeringen välkomnar förslaget om en förordning om hållbarhetsbetyg.
