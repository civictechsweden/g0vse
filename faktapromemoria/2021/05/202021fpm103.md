# Rekommendation till rådets beslut om bemyndigande att inleda förhandlingar om samarbetsavtal mellan EU och Interpol

Faktapromemoria gällande EU-kommissionens förslag på rekommendation till rådets beslut om bemyndigande att inleda förhandlingar om ett samarbetsavtal mellan Europeiska unionen och Internationella kriminalpolisorganisationen (Interpol), COM (2021) 177.

Kommissionen har rekommenderat rådet att besluta om att bemyndiga kommissionen att inleda förhandlingar om ett samarbetsavtal mellan EU och Interpol. Det tänkta avtalet ska uppdatera och utveckla befintligt samarbetsavtal mellan Europol och Interpol, säkerställa samspelet mellan Interpols och EU:s databaser i enlighet med EU:s rättsakter om interoperabilitet, samt inrätta samarbetsavtal mellan Interpol och EU-byråerna Frontex, Eurojust och Eppo.

Regeringen välkomnar i huvudsak kommissionens rekommendation och är överlag positiv till det föreslagna förhandlingsmandatet.
