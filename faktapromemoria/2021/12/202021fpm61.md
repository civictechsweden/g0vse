# Meddelande om skydd mot covid-19 i vinter

Faktapromemoria gällande COM (2020) 786.

Kommissionen presenterade den 2 december 2020 meddelandet Skydd mot covid-19 i vinter. Meddelandet omfattar inte några förslag på reglering eller tvingande åtgärder utan redogör för utvecklingen på flera områden relaterade till covid-19-pandemin. I meddelandet framförs rekommendationer om åtgärder avseende fysisk distansering och begränsning av sociala fysiska kontakter, förstärkt testning och kontaktspårning, säkra resor inom EU, prioritering av kapacitet och personal inom hälso- och sjukvård, motverkande av pandemitrötthet, samt vikten av nationella strategier för vaccinering.

Regeringen välkomnar ansatsen att stärka samordningen inom EU kring dessa åtgärder och noterar rekommendationer om olika åtgärder.
