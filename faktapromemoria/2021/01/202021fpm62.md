# Ny Europolförordning

Faktapromemoria gällande förslag till Europa­parla­mentets och rådet förord­ning om tillägg till förord­ning (EU) 2016/794 beträffande Europols sam­arbete med privata aktörer, Europols hantering av person­data som stöd vid brotts­utred­ningar och Europols roll i forsk­ning och inno­vation.
COM (2020\) 796 slutlig
Faktapromemoria gällande förslag till Europa­parlamentets och rådets förord­ning om tillägg till Förordning (EU) 2018/1862 om inrättande, drift och använd­ning av Schengens infor­mations­system (SIS) på området polis­samarbete och straff­rättsligt sam­arbete avseende införande av registre­ringar av Europol.
COM (2020\) 791 slutlig

Kommissionens förslag till ändring av Europol­förord­ningen (EU) 2016/794 avser främst Europols sam­arbete med privata aktörer, t.ex. internet­opera­törer och banker, Europols hantering av stora data­mängder, s.k. Big Data, vid stöd i brotts­utred­ningar samt Europols roll vid forsk­ning och inno­vation. Förslaget omfattar också en rad andra juste­ringar, bland annat vad gäller Europols sam­arbete med tredje länder, möjlig­het till införande av person­uppgifter i Schengens Infor­mations­system (SIS), sam­arbete med Europeiska åklagar­myndig­heten (EPPO), förstärkt data­skydds­regel­verk och förstärkt parla­men­tarisk slutlig



Faktapromemoria om att ge Europol rätt att föra in registre­ringar i SIS (KOM (2020\) 791 Slutlig) är ett tilläggs­förslag till SIS\-förord­ningen om polis­samarbete. I tilläggs­förslaget anges de närmare villkoren för registre­ringar samt aktuella följd­ändringar i SIS\-förordningen.

Regeringen är generellt positiv till Europol­förslaget, främst de delar som förbättrar Europols effek­tivitet till nytta för medlems­staternas brotts­bekäm­pande myndig­heter. Europols nuvarande kärn­uppgift, att ge stöd till de brotts­bekäm­pande myndig­heterna, måste även i fort­sätt­ningen vara huvud­fokus. Regeringen anser vissa delar i förslaget, bland annat hur Europols rätt att föra in registre­ringar i SIS har utformats, behöver disku­teras vidare inom ramen för förhand­lingarna.
