# En strategi för hantering av nödlidande lån i spåren av covid-19-pandemin

Communication from the Commission to the European Parliament, the Council
and the European Central Bank \- Tackling non\-performing loans in the
aftermath of the COVID\-19 pandemic. COM(2020\) 822

Covid\-19\-pandemin har fått stora negativa konsekvenser för samhällsekonomin i EU:s medlemsstater. Det finns en risk att den ekonomiska krisen spiller över på banksektorn och att andelen nödlidande lån i den europeiska banksektorn kommer att öka kraftigt. För att säkerställa att bankerna kan fortsätta att finansiera den ekonomiska återhämtningen har kommissionen tagit fram en strategi för att hantera nödlidande lån. Den har som mål att fortsätta utvecklingen av andrahandsmarknader för nödlidande lån på ett för gäldenärer säkert sätt, att fortsätta reformerna av EU:s insolvens\- och skuldindrivningsregelverk, att stödja samarbete på EU nivå mellan nationella tillgångsförvaltningsföretag, samt att tydliggöra förutsättningarna för eventuella förebyggande stödåtgärder i förhållande till bl.a. EU:s statsstödsregler.

Regeringen välkomnar kommissionens strategi. Fokus bör vara på att förebygga att nödlidande lån uppstår. Om lån blir nödlidande så ska dessa i första hand hanteras av den privata sektorn på ett sätt som värnar den finansiella stabiliteten, konsumentskyddet och de offentliga finanserna.
