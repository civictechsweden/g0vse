# Förordning om Schengens utvärderings- och över­vaknings­mekanism

Faktapromemoria gällande om förslag till rådets förord­ning om inrättande av en utvärderings- och över­vaknings­mekanism avsedd att kontrollera tillämp­ningen av Schengen­regel­verket, samt upp­hävande av förordning (EU) nr 1053/2013, COM (2021) 278 final.

Kommissionen har presen­terat ett förslag till reviderad förord­ning för den s.k. Schengen­utvärderings­meka­nismen efter att en omfattande översyn gjorts av hur det senaste fler­åriga program­met fungerat (2015–2019), baserat på nu gällande bestäm­melser. Förslaget syftar bl.a. till att göra utvär­derings­proces­serna mer effektiva genom kortare tids­ramar och högre krav på medlems­staterna att vidta snabbare åtgärder, samt ett justerat förfarande för deltagande av medlems­staternas experter. Instru­mentet föreslås vidare bli mer strate­giskt genom tema­tiska utvär­derings­områden i kombina­tion med oannonserade besök, samt att återbesök införs som huvud­regel när allvarliga brister identi­fierats. Vidare föreslås bl.a. längre intervaller mellan utvär­deringarna, flexi­bilitet i förhållande till ev. ny lagstif­tning, vissa administra­tiva lättnader samt ökade möjligheter att beakta andra utvär­derings­meka­nismer.

Regeringen är överlag positiv till förslaget och välkomnar de inslag som kan medföra att utvär­derings­instru­mentet blir mer effektivt, enhetligt och förut­sebart. Samtidigt finns det enskilda inslag som behöver granskas närmare innan slutlig ställning kan tas. Det rör bl.a. förslaget om att inrätta en pool av utvär­derings­experter, förslaget om att utvär­derings­rapport och rekom­mendationer ska antas samtidigt av kom­missionen, samt vissa förslag som rör oannon­serade besök.
