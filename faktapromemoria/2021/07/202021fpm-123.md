# Meddelande om strategiskt ramverk om hälsa och säkerhet i arbetslivet 2021–2027 Arbetsmiljö i ett föränderligt arbetsliv

Faktapromemoria gällande COMMUNICATION FROM THE COMMISSION TO THE EUROPEAN PARLIAMENT, THE COUNCIL, THE EUROPEAN ECONOMIC AND SOCIAL COMMITTEE AND THE COMMITTEE OF THE REGIONS EU strategic framework on health and safety at work 2021-2027 Occupational safety and health in a changing world of work, COM (2021) 323 final.

Kommissionen presenterade den 28 juni 2021 meddelandet om ett strategiskt ramverk om hälsa och säkerhet i arbetslivet 2021–2027 Arbetsmiljö i ett föränderligt arbetsliv. I meddelandet beskriver kommissionen först bakgrunden till att den tagit fram ett nytt strategiskt ramverk. För att uppnå hållbara och anständiga arbetsförhållanden är det en nyckelfaktor att människor kan skyddas från hälso-och säkerhetsrisker på jobbet.

Kommissionen presenterar därefter vilka prioriteringar och åtgärder den mot denna bakgrund avser att vidta. Dessa åtgärder kommer att tas i samarbete med andra relevanta aktörer, som arbetsmarknadens parter, rådgivande kommittén för arbetsmiljöfrågor och Europeiska arbetsmiljöbyrån.

Regeringen bedömer att viktiga utgångspunkter är en hög skyddsnivå, regelförenkling och respekt för medlemsstaternas kompetens.
