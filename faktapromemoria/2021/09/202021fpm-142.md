# Direktiv om brottsbekämpningens åtkomst till bankkontoregister

Faktapromemoria gällande förslag till Europaparlamentets och rådets direktiv om ändring av Europaparlamentets och rådets direktiv (EU) 2019/1153 vad gäller behöriga myndigheters åtkomst till centraliserade bankkontoregister via den gemensamma åtkomstpunkten, COM (2021\) 429\.

Enligt fjärde penningtvättsdirektivet ska varje medlemsstat inrätta ett nationellt register över bankkonton. Av kommissionens förslag till direktiv (se faktapromemoria om COM (2021\) 423\) följer att medlemsstaternas finansunderrättelseenheter ska få direkt och omedelbar tillgång till viss information i varandras bankkontoregister genom en s.k. gemensam åtkomstpunkt. Nu aktuellt direktiv syftar till att ge ytterligare myndigheter tillgång till information. Regeringen välkomnar det aktuella förslaget som innebär att myndigheter med ansvar för att förebygga, upptäcka, utreda eller lagföra brott får tillgång till andra medlemsstaters bankkontoregister.
