# Beslut om partiell suspendering av EU:s viseringsförenklingsavtal med Belarus

Faktapromemoria gällande förslag till rådsbeslut gällande partiell suspendering av tillämpningen av avtalet mellan Europeiska unionen och republiken Belarus om förenklat utfärdande av viseringar, COM (2021\) 612\.

Den 29 september presenterade EU\-kommis­sionen ett förslag om att suspen­dera delar av viserings­förenklings­avtalet med Belarus. Bakgrunden till förslaget är den negativa utveck­lingen i landet, inklusive agerandet vid gränsen till EU. De före­slagna åtgär­derna tar sikte på officiella belarusiska före­trädare och innebär att vissa viserings­förenk­lingar som stadgas i avtalet suspen­deras. I praktiken innebär det att avgifts­undan­taget hävs, att mer doku­menta­tion krävs vid ansök­nings­tillfället och att viseringar för flera inresor inte utfärdas. Regeringen ställer sig positiv till kom­missionens förslag. Det är viktigt att suspen­deringen tar sikte på officiella före­trädare och inte drabbar den bela­rusiska befolk­ningen eller civil­samhället.
