# Meddelande om gröna körfält

Faktapromemorian gäller Meddelande om uppgradering av de gröna körfälten för transport för att hålla igång ekonomin under de nya utbrotten av covid\-19\-pandemin, 2020/21:FPM39\.

Kommissionen har presenterat ett nytt meddelande om gröna körfält. Målen i meddelandet om gröna körfält från mars 2020 anses fortfarande vara fullt giltiga. Det nya meddelandet är till för att ta till vara de lärdomar som dragits och anpassa dem till en situation med nya utbrott av pandemin. Meddelandet omfattar samtliga trafikslag. Kommissionen gör bedömningar om läget, lämnar rekommendationer och aviserar åtgärder. Den mest konkreta delen av meddelandet är att kommissionen uttalar att den har åtagit sig att grundligt bedöma och genomföra omfattande samråd vid utarbetandet av en beredskapsplan för pandemier som möjliggör flexibla, snabbt genomförbara, ändamålsenliga och effektiva åtgärder.
