# Överenskommelse mellan regeringen och Sveriges Kommuner och Landsting om att stärka arbetet med mänskliga rättigheter på kommunal nivå

Överenskommelse mellan regeringen och Sveriges Kommuner och Landsting om att stärka arbetet med mänskliga rättigheter på kommunal nivå. Överenskommelsen syftar till att stärka respekten för mänskliga rättigheter samt kunskapen om hur mänskliga rättigheter kan omsättas i praktiken inom den kommunala verksamheten.


Överenskommelsen omfattar följande delar som ska genomföras i etapper under åren 2014–2017\.

* SKL ska genomföra en kartläggning som identifierar behovet av stöd och insatser för att kunna omsätta mänskliga rättigheter i praktiken.
* SKL ska ta fram en handlingsplan för hur arbetet med att genomföra överenskommelsen ska bedrivas under perioden juni 2015 till juni 2017\.
* SKL och Regeringskansliet ska samråda om arbetet med handlingsplanen, dvs. inhämta varandras synpunkter och så långt som möjligt beakta dessa i det fortsatta arbetet.
* SKL ska se till att arbetet med att genomföra överenskommelsen dokumenteras och hålls tillgängligt, t.ex. genom SKL:s hemsida, och att vägledningar och annat material som kan behövas för kommunernas och landstingens arbete med mänskliga rättigheter utarbetas, samlas och sprids.
* SKL ska följa upp arbetet med överenskommelsen och lämna en samlad redovisning av verksamheten och medelsanvändningen i en slutrapport.

Slutrapporten ska lämnas till Regeringskansliet (Arbetsmarknadsdepartementet) senast den 1 september 2017\. Även Regeringskansliet (Arbetsmarknadsdepartementet) ska upprätta en rapport om arbetet med överenskommelsen mellan regeringen och SKL.
