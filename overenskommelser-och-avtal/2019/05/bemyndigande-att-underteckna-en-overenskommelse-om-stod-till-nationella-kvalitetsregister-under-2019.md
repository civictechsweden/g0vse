# Bemyndigande att underteckna en överenskommelse om stöd till nationella kvalitetsregister under 2019

Regeringen bemyndigar Lena Hallengren att underteckna överenskommelsen mellan staten och Sveriges Kommuner och Landsting (SKL) om stöd till nationella kvalitetsregister.


De nationella kvalitetsregistren ska bidra till att rädda liv och uppnå jämlik hälsa och användas aktivt för uppföljning, lärande, kvalitetsutveckling, förbättring, forskning samt ledning.

Kvalitetsregistren ska vara en integrerad del i ett nationellt hållbart system för den samlade kunskapsstyrningen och uppföljningen av svensk hälso\- och sjukvård och ett viktigt stöd för att uppnå en kunskaps baserad och jämlik hälsa och resurseffektiv vård och omsorg.

Nationella kvalitetsregister ska också användas i förbättringsarbete i vårdens och omsorgens verksamheter samt som kunskapskälla för klinisk forskning, inklusive samarbete med Life Science\-sektorn.
