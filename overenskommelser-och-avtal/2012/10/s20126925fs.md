# Bemyndigande att underteckna en överenskommelse om vissa ersättningar inom folkhälsoområdet

Regeringen bemyndigar chefen för Socialdepartementet, statsrådet Hägglund, att underteckna en överenskommelse, i huvudsaklig överensstämmelse med bilagan, mellan regeringen och Sveriges Kommuner och Landsting om vissa ersättningar inom folkhälsoområdet för år 2013. Överenskommelsen blir giltig under förutsättning att riksdagen beslutar i enlighet med regeringens förslag i budgetproposition för år 2013, utgiftsområde 9 Hälsovård, sjukvård och social omsorg, anslaget 2:5 Insatser mot hiv/aids och andra smittsamma sjukdomar.

I budgetpropositionen för år 2013 föreslår regeringen att riksdagen ska besluta att avsätta 145 502 000 kronor till anslaget 2:5 Insatser mot hiv/aids och andra smittsamma sjukdomar. Merparten av dessa medel bör användas till att betala ut vissa statsbidrag i enlighet med en överenskommelse mellan staten och Sveriges Kommuner och Landsting om vissa ersättningar inom folkhälsoområdet.
