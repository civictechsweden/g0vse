# Överenskommelse mellan staten och Sveriges Kommuner och Landsting om rehabiliteringsgaranti 2013

Regeringen och Sveriges Kommuner och Landsting (SKL) har genom denna överenskommelse enats om en rehabiliteringsgaranti för 2013.

Målet med rehabiliteringsgarantin är att genom evidensbaserade medicinska rehabiliteringsinsatser åstadkomma en ökad återgång i arbete eller att förebygga sjukskrivning bland kvinnor och män i arbetsför ålder. För att uppnå målet bör insatser inom ramen för rehabiliteringsgarantin sättas in med god selektering så att rätt patient får rätt insats i rätt tid.
