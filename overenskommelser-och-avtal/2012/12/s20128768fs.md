# Godkännande av en överenskommelse om vissa utvecklingsområden inom hälso- och sjukvården 2013

Regeringen och Sveriges Kommuner och Landsting (SKL) har enats om insatser som syftar till att hälso\- och sjukvården ska bli mer kunskapsbaserad och att resultaten ska bli mer transparenta och jämförbara.

Överenskommelsen omfattar insatser för fortsatt utveckling av stödstrukturer för kunskapsstyrning, pilotarbete inom diabetesområdet, insatser för genomförande och utveckling av öppna jämförelser samt insatser inom cancer\- och läkemedelsområdet.

Överenskommelsen fokuserar på stöd inom hälso\- och sjukvårdsområdet. Det är dock angeläget att samordningen av kunskapsstöd mellan olika områden exempelvis socialtjänst, hälso\- och sjukvård och folkhälsa fortsätter utvecklas. Ett särskilt fokus behöver läggas på samverkan med andra näraliggande arbeten som ofta sker via andra överenskommelser mellan regeringen och SKL, t.ex. överenskommelsen om stöd till en evidensbaserad praktik för god kvalitet inom socialtjänsten.
