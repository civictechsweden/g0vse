# Stöd till en evidensbaserad praktik för god kvalitet inom socialtjänsten - överenskommelse för 2012 mellan staten och Sveriges Kommuner och Landsting

Staten och Sveriges Kommuner och Landsting har tecknat en ny överenskommelse för 2012 om nationella insatser för att stödja en strategisk utveckling inom socialtjänsten. Evidensbaserad betyder "som bygger på vedertagen kunskap". Avsikten är att stärka socialtjänstens möjligheter att skapa och använda ny kunskap och informationsteknik.

Överenskommelsen bygger dels på den plattform för arbetet som staten och Sveriges Kommuner och Landsting antog i juni 2010, dels på befintliga överenskommelser såsom den om utvecklingsarbete inom missbruks\- och beroendevården och Program för god äldreomsorg.
