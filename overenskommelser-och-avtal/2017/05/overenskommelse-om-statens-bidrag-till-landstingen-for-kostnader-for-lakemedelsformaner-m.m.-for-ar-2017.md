# Överenskommelse om statens bidrag till landstingen för kostnader för läkemedelsförmåner m.m. för år 2017

Staten och Sveriges Kommuner och Landsting (SKL) har träffat en överenskommelse kring formerna för statens bidrag till landstingen avseende kostnaderna för läkermedelsförmånerna för året 2017.

Såväl staten som landstingen har behov av en överenskommelse som möjliggör att patienterna får tillgång till kostnadseffektiv behandling samtidigt som den skapar förutsägbarhet i ekonomiska termer. Parterna är eniga om att denna överenskommelse ger landstingen förutsättningar att på ett jämlikt sätt använda läkemedel ändamålsenligt och kostnadseffektivt, som ett led i att hela befolkningen ska erbjudas en behovsanpassad, tillgänglig och effektiv vård av god kvalitet.

Staten och Sveriges Kommuner och Landsting (SKL) är även överens om att de läkemedel som Tandvårds- och läkemedelsförnånsverket (TLV) har bedömt som kostnadseffektiva ur ett samhällsperspektiv ska komma till användning.
