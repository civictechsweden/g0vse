# Uppdrag att utbetala medel för den s.k. kömiljarden utifrån uppnådda resultat under 2012

Regeringen har konstaterat brister i patienternas tillgänglighet till vård enligt statens och SKL:s överenskommelse om en vårdgaranti. För att stimulera landstingen att erbjuda vård i enlighet med vårdgarantin och eliminera vårdköerna slöt regeringen och SKL i december 2009 en överenskommelse om en prestationsbaserad ersättningsmodell, den s.k. kömiljarden.

Överenskommelsen innebär att faktiska resultat på förkortade väntetider till den specialiserade vården är en förutsättning för att landstingen ska få del av de pengar som regeringen satsar. Från och med 2010 avsätts 1 000 000 000 kronor (kömiljarden) årligen i statsbudgeten för att få en fungerande vårdgaranti och korta vårdköerna.
