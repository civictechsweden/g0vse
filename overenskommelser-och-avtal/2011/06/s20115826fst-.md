# Godkännande av en överenskommelse om insatser för att samordna vård och omsorg om de mest sjuka äldre

Regeringen godkänner överenskommelsen mellan staten och Sveriges Kommuner och Landsting om insatser för att samordna vård och omsorg om de mest sjuka äldre.

Regeringen anger i budgetpropositionen för 2011 att satsningar ska göras för att förbättra vården och omsorgen om de mest sjuka äldre. Medlen som avsatts för 2011 ska i huvudsak användas för att påbörja arbetet med att ta fram underlag för bestämning av lämpliga indikatorer på måluppfyllelse samt för kartläggningar, förstudier och nödvändiga kunskapssammanställningar.

Sveriges Kommuner och Landsting och staten är överens om följande användning av medel motsvarande 63 000 000 kronor 2011:

* medel till långsiktigt hållbar struktur för ledning i samverkan
* e\-hälsa för en säkrare läkemedelsanvändning hos äldre
* registrering i kvalitetsregistren Svenskt Demensregister och Svenskt register för Beteendemässiga och Psykiska Symptom vid Demens
* kvalitativ analys av multisjukastudie
