# Överenskommelse om utvecklingsarbete inom ramen för cancerstrategin år 2010

Syftet med denna överenskommelse om utvecklingsarbete inom ramen för cancerstrategin är att genom riktade satsningar, i samförstånd mellan staten och huvudmännen, stimulera olika former av utvecklingsarbete i hälso\- och sjukvården inom cancerområdet.

Överenskommelsen syftar till att precisera ansvar, tidplan och resurstilldelning för genomförandet av ett urval av de förslag som presenteras i betänkandet En nationell cancerstrategi för framtiden (SOU 2009:11\). Betänkandet innehåller en rad förslag som riktar sig till olika aktörer.
