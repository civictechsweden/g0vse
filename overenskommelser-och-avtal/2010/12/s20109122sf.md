# Godkännande av en överenskommelse om rehabiliteringsgarantin för 2011

Regeringen och Sveriges Kommuner och Landsting har den 17 december 2010 undertecknat en ny överenskommelse om en rehabiliteringsgarantin för 2011\.

De utgångspunkter som gällde för rehabiliteringsgarantin under 2009 och 2010 kommer även att gälla för 2011, men ersättningsnivåerna i form av påslag ändras enligt nedan.

Regeringen kommer, med förbehåll om riksdagens godkännande, att avsätta medel för rehabiliteringsgarantin för 2011 med 1 miljard kronor. Av dessa medel ska 40 miljoner kronor avsättas för forsknings\- och utvecklingsinsatser i anslutning till rehabiliteringsgarantin och utbyggnad av kvalitetsregister samt för förberedelsearbete för en utvidgning av rehabiliteringsgarantin främst i form av internetstödd KBT.
