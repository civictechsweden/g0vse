# Uppdrag att årligen rapportera statusen för införandet av ERTMS i det svenska järnvägssystemet

Regeringen uppdrar åt Trafikverket att årligen fram till och med 2030 i anslutning till årsredovisningen rapportera till Regeringskansliet (Infrastrukturdepartementet) om statusen för införandet av ERTMS (European Rail Traffic Management System) i det svenska järnvägssystemet.


Trafikverket ska i rapporten redovisa vilka åtgärder som vidtagits och vilka åtgärder myndigheten avser vidta för att utrullningen av systemet ska ske ordnat, utan förseningar, marknadsstörningar eller fördyrningar. Rapporten ska även inkludera status på järnvägsföretagens arbete med att installera nödvändig ombordutrustning för ERTMS.
