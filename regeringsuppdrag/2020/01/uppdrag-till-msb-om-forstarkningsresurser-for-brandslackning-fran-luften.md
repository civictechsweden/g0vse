# Uppdrag till Myndigheten för samhällsskydd och beredskap om förstärkningsresurser för brandsläckning från luften

Myndigheten för samhällsskydd och beredskap (MSB) ges i uppdrag att redovisa en inriktning och planering för myndighetens arbete med att utveckla förmågan att bistå kommunala räddningstjänster med nationella och internationella förstärkningsresurser för brandbekämpning från luften i Sverige. Därvid ska MSB ta särskild hänsyn till möjligheterna för Sverige att få stöd från EU och övriga nordiska länder med förstärkningsresurser för brandsläckning från luften samt att Sverige bör ha möjlighet att kunna lämna motsvarande stöd till dem.

MSB ska utgå från att statliga flygande förstärkningsresurser för räddningstjänst ska kunna finansieras inom myndighetens nuvarande ekonomiska ramar.

Redovisningen ska även innefatta en övergripande utvärdering av beredskapen och användningen av de av helikoptrar för räddningstjänst som MSB har upphandlat för 2019.

Vid genomförandet av uppdraget ska MSB i relevanta delar inhämta synpunkter från kommunala räddningstjänster.

Uppdraget ska redovisas till Regeringskansliet (Justitiedepartementet) senast den 20 mars 2020.
