# Uppdrag att bistå Försäkringskassan med ett referensmaterial om normala levnadskostnader

Regeringen uppdrar åt Konsumentverket att hjälpa Försäkringskassan med att bedöma merkostnader för personer med funktionsnedsättning. Konsumentverket ska till Försäkringskassan dela med sig av myndighetens kunskaper och erfarenheter om vad som är normala levnadskostnader.

Där det är relevant ska skillnader i normala levnadskostnader utifrån ålder och bostadsplats belysas.

## Kostnader enligt socialförsäkringsbalken

Konsumentverket ska utveckla det referensmaterial myndigheten tar fram om normala levnadskostnader så att det – där det är relevant och lämpligt –omfatta vissa kostnader som anges i socialförsäkringsbalken.

## Myndigheterna samarbetar

Uppdraget ska genomföras tillsammans med Försäkringskassan. Konsumentverket ska löpande hjälpa Försäkringskassan med relevanta uppgifter när sådana är framtagna, och årligen uppdatera materialet.

Uppdraget redovisas till Socialdepartementet senast den 1 mars 2021.
