# Uppdrag till Kriminalvården att utveckla och genomföra demokratistärkande utbildningsinsatser på anstalter och häkten

Regeringen uppdrar åt Kriminalvården att utveckla och genomföra utbildningsinsatser för intagna på anstalter och häkten med syfte att öka kunskapen om demokratin och stärka individers förutsättningar att delta i demokratin och dess beslutsprocesser. Uppdraget ska särskilt fokusera på unga.

I uppdragets genomförande ska Kriminalvården samverka med Kommittén Demokratin 100 år, Forum för levande historia och Myndigheten för ungdoms- och civilsamhällesfrågor. En slutredovisning i form av en rapport av genomförda insatser och en ekonomisk redovisning ska lämnas till regeringen senast den 3 mars 2022.
