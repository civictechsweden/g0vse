# Uppdrag att vara ett stöd till Bredbandsforum och regeringen i arbetet med att främja tillgången till bredband

Med upphävande av regeringens beslut den 25 mars 2010 med uppdrag till Post- och telestyrelsen (PTS) att inrätta ett administrativt kansli som ska stödja arbetet i Bredbandsforum uppdrar regeringen åt Post- och telestyrelsen (PTS) att vara ett stöd till Bredbandsforum och regeringen i arbetet med att främja tillgången till bredband.

Uppdraget innebär att PTS ska

* förbereda och organisera möten i Bredbandsforums arbetsgrupper,
* ta fram underlag för diskussion och beslut i arbetsgrupperna,
* ta fram underlag för möten och beslut i styrgruppen för Bredbandsforum,
* genom omvärldsbevakning informera sig och bidra med uppslag till arbete i Bredbandsforum, samt
* i övrigt bistå regeringen i arbetet med att främja tillgången till bredband.

PTS ska den 25 februari varje år rapportera arbetet till Regeringskansliet (Infrastrukturdepartementet).
