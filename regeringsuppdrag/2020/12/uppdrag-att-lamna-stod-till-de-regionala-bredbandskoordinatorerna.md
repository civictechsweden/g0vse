# Uppdrag att lämna stöd till de regionala bredbandskoordinatorerna

Regeringen uppdrar åt Post- och telestyrelsen (PTS) att lämna stöd till de regionala bredbandskoordinatorerna.

PTS ska som stöd till de regionala bredbandskoordinatorerna

* ge vägledning i koordinatorernas arbete, bl.a. genom att tillhandahålla och uppdatera relevant informationsmaterial,
* ha kontinuerligt erfarenhetsutbyte och kommunikation samt följa koordinatorernas arbete i syfte att dela goda exempel om bredbandsutbyggnad,
* förse koordinatorerna med ett samverkansnätverk,
* erbjuda kompetensutveckling,
* främja regionsöverskridande samarbeten kring bredbandsutbyggnad, samt
* ta fram anvisningar för hur regionerna och Gotlands kommun ska redovisa hur bredbandskoordinatorernas verksamhet bedrivs och hur den bidragit till att nå regeringens bredbandsmål.
