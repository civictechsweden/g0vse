# Uppdrag om särskilda informationsinsatser om arbetsmiljö med anledning av spridningen av sjukdomen covid-19

Regeringen uppdrar åt Arbetsmiljöverket att vidta informationsinsatser för att höja kunskapen hos arbetsgivare om särskilda risker i den organisatoriska och sociala arbetsmiljön till följd av spridningen av sjukdomen covid-19. Informationsinsatserna ska särskilt fokusera på sådana risker i arbetsmiljön för vård- och omsorgspersonal samt för arbetstagare som arbetar på distans (t.ex. när arbete sker i hemmet).

Arbetsmiljöverket får för uppdragets genomförande använda 3 000 000 kronor under 2020. Kostnaderna ska belasta utgiftsområde 9 Hälsovård, sjukvård och social omsorg, anslaget 1:8 Bidrag till psykiatri, anslagsposten 3 till Kammarkollegiets disposition. Medlen utbetalas av Kammarkollegiet under 2020 till myndigheten engångsvis efter rekvisition. Rekvisitionen ska ske senast den 1 december 2020. Medel som inte har utnyttjats ska återbetalas till Kammarkollegiet senast den 31 mars 2021. Vid samma tidpunkt ska en ekonomisk redovisning över använda medel lämnas till Kammarkollegiet.

Uppdraget ska redovisas senast den 31 mars 2021.
