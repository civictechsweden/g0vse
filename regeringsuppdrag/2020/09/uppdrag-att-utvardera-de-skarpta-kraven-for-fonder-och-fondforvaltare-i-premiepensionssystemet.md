# Uppdrag att utvärdera de skärpta kraven för fonder och fondförvaltare i premiepensionssystemet

Regeringen ger Pensionsmyndigheten i uppdrag att utvärdera effekterna av de kriterier för fonder och fondbolag som infördes den 1 november 2018 (steg 1 av premiepensionsreformeringen).


Utvärderingen ska avse samtliga åtgärder som föreslogs i propositionen Ett tryggt och mer hållbart premiepensionssystem (prop. 2017/18:247\) och som utgjorde det s.k. 29\-punktsprogrammet. Utvärderingen ska avse samtliga åtgärder som föreslogs i propositionen Ett tryggt och mer hållbart premiepensionssystem (prop. 2017/18:247\) och som utgjorde det s.k. 29\-punktsprogrammet. Utvärderingen ska så långt det är möjligt redovisas uppdelat på de skilda punkterna. Därutöver ska en sammanvägd bedömning av programmets hittills uppkomna effekter göras samt en bedömning av förväntade effekter på längre sikt.

Uppdraget ska redovisas till Regeringskansliet (Socialdepartementet) senast den 14 oktober 2020 samt i Pensionsgruppen (S 2007:F) vid tidpunkt som senare meddelas av Socialdepartementet.
