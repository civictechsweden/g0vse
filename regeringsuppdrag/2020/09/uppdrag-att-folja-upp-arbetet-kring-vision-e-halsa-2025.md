# Uppdrag att följa upp arbetet kring Vision e-hälsa 2025

Regeringen uppdrar åt Statskontoret att följa upp arbetet med Vision e-hälsa 2025. Uppföljningen ska ligga till grund för den tredje strategin för genomförande av Vision e-hälsa, för 2023 till 2025.

Statskontoret ska se om statens och Sveriges Kommuner och Regioners arbete varit effektivt, relevant och ändamålsenligt. Detta i enlighet med överenskommelsen Vision e-hälsa 2025.

## Analysen klarlägger om visionen uppnåtts

Analysen tar sikte på om statens och SKR:s arbete på rätt sätt har skapat förutsättningar för hälso- och sjukvården och socialtjänsten att nå visionen att Sverige år 2025 ska vara bäst i världen på att använda digitaliseringens och e-hälsans möjligheter.

Statskontoret hämtar in synpunkter från berörda myndigheter och relevanta aktörer inom visionsarbetet.

Uppdraget redovisas till Socialdepartementet senast den 1 december 2021.
