# Utbetalning av medel till kommuner, regioner och länsstyrelser för tillsyn av tillfälliga smittskyddsåtgärder på serveringsställen

Regeringen ger Kammarkollegiet i uppdrag att utbetala totalt 82 000 000 kronor till kommuner, regioner och länsstyrelsen i Stockholm, i enlighet med bilagan. Medlen utbetalas med anledning av att lagen (2020:526\) om tillfälliga smittskyddsåtgärder på serveringsställen träder i kraft den 1 juli 2020\.


För att kompensera kommunerna för det utökade åtagandet enligt lagen avsätts totalt 75 miljoner kronor. Regionerna ska bistå med smittskydds\-kompetens vid behov och tilldelas totalt 5,5 miljoner kronor. Medlen till kommunerna och regionerna fördelas utifrån antalet serveringsställen med minst en anställd. Storstäderna Stockholm, Göteborg och Malmö med till\-hörande regioner har dock en viss övervikt jämfört med övriga kommuner och regioner. Länsstyrelserna ska ge länens kommuner stöd, råd och väg\-ledning i tillsynen över serveringsställen och tilldelas därför totalt 1,5 miljo\-ner kronor. Medlen utbetalas till Länsstyrelsen i Stockholm som ska fördela medlen till övriga länsstyrelser utifrån behov.
