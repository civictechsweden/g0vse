# Uppdrag att analysera konsekvenser och utformning av en särskild prisrangordning för utbyte vid maskinell dosdispensering

Regeringen ger Tandvårds- och läkemedelsförmånsverket (TL V) i uppdrag att genomföra en fördjupad analys av konsekvenserna av att införa en sär­skild prisrangordning för utbyte av maskinellt dosdispenserade läkemedel.

Analysen ska utgå från förslaget och bedömningarna i TLV:s rapport Utbyte vid maskinell dosdispensering (dnr S2018/04691/FS).

TLV ska redovisa uppdraget i en delrapport till Regeringskansliet (Social­departementet) senast den 31 augusti 2020. Redovisningen ska innehålla en redogörelse för de konsekvensanalyser som gjorts samt myndighetens bedömning av hur prisrangordningen bör utformas och genomföras.

TLV ska vidare i en slutrapport senast den 31 januari 2021 beskriva vilka före­skriftsändringar och eventuella övriga författningsändringar som är nöd­vändiga, beskriva behovet av it-teknisk utveckling och andra insatser samt beskriva hur tillsyn och uppföljning av den nya modellen ska ske.
