# Uppdrag att utreda konsekvenserna av ändrade kravnivåer på laddinfrastruktur för elfordon i byggreglerna

Regeringen uppdrar åt Boverket att utreda konsekvenserna av ändrade kravnivåer på laddinfrastuktur för elfordon vid ny- och ombyggnad. Redovisningen av konsekvenser ska baseras på den konsekvensutredning som Boverket har lämnat i rapporten Nya krav på laddinfrastuktur för laddfordon, rapport 2019:15 (dnr 12019/01695/E) och särskilt belysa
samhällsekonomiska konsekvenser och direkta och indirekta effekter för utsläppen av växthusgaser av att kravnivåerna ändras.

Boverket ska även ta ställning till om någon av de möjligheter till undantag som ges i Europaparlamentets och rådets direktiv (EU) 2018/844 av den 30 maj 2018 om ändring av direktiv 2010/31/EU om byggnaders energiprestanda och direktiv 2012/27 /EU om energieffektivitet ska tillämpas. De undantag som anges i plan- och byggförordningen (2011:338) omfattas inte av uppdraget.

Boverket ska redovisa konsekvenser av att införa följande kravnivåer: För byggnader som inte är avsedda för bostäder

* Krav för alla parkeringar med minst fem parkeringsplatser.
* Ledningsinfrastruktur till alla parkeringsplatser.
* Installation av laddningspunkter vid 20 procent av platserna.
* Motsvarande krav enligt ovan för ouppvärmda byggnader ( ouppvärmda byggnader omfattas inte av direktiv [EU] 2018/844).

I redovisningen ska Boverket göra skillnad på parkeringsplatser som är avsedda att användas längre eller kortare tid.
