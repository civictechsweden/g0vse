# Uppdrag till Brottsförebyggande rådet att genomföra Politikernas trygghetsundersökning för mellanvalsåret 2020

Regeringen ger Brottsförebyggande rådet (Brå) i uppdrag att kartlägga omfattningen och konsekvenserna av trakasserier, hot och våld mot politiskt förtroendevalda under mellanvalsåret 2020.

Resultaten ska så långt det är möjligt redovisas könsuppdelat och jämföras med resultaten från de tidigare kartläggningar som Brå har genomfört och redovisat i rapporten Politikernas trygghetsundersökning (PTU).

Brå ska redovisa uppdraget till regeringen (Kulturdepartementet, med kopia till Justitiedepartementet) senast den 10 november 2021.
