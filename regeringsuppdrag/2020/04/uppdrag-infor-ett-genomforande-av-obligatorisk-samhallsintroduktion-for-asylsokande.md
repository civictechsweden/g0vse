# Uppdrag inför ett genomförande av obligatorisk samhällsintroduktion för asylsökande

Migrationsverket ges i uppdrag att planera för och utreda vilka åtgärder som behöver vidtas för att förbereda inför ett genomförande av obligatorisk samhällsintroduktion för asylsökande.


Asylsökande ska ta del av samhällsintroduktion så kort tid som möjligt efter att en ansökan om asyl registrerats och den ska ersätta den introduktion och samhällsinformation som Migrationsverket i dag tillhandahåller för asylsökande. Samhällsintroduktionen är tänkt att omfatta två till tre heldagar, men Migrationsverket ska ta i beaktande att förslaget ska vara skalbart.

Migrationsverket ska hålla Regeringskansliet (Justitiedepartementet) informerat om hur arbetet med uppdraget fortskrider. En lutredovisning av uppdraget ska lämnas till regeringen (Justitiedepartementet) senast den 3 augusti 2020\.
