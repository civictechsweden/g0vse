# Uppdrag att identifiera de grupper av individer som löper störst risk att drabbas av ett särskilt allvarligt sjukdomsförlopp vid insjuknande i covid-19

Regeringen uppdrar åt Socialstyrelsen att snabbt identifiera grupper som löper störst risk att drabbas av särskilt allvarligt sjukdomsförlopp när de blir sjuka i covid\-19 och därför behöver skyddas särskilt mot coronaviruset.


Socialstyrelsen ska ange målgrupperna och redovisa varför myndigheten bedömt så som den gjort.

## Antal ska redovisas

Socialstyrelsen ska redovisa hur många barn med föräldrar, gravida och arbetsföra upp till 67 års ålder  som myndigheten föreslår ska omfattas.

## Styrka tillhörigheten och beskriva graden av allvar

Socialstyrelsen ska föreslå hur individerna ska styrka att de tillhör målgruppen. Myndigheten ska också beskriva hur sjuk man ska vara för att det ska motiverar ett särskilt behov av skydd mot smitta.

## Stanna hemma från jobbet

Socialstyrelsen ska beskriva och föreslå vilken risknivå för smittspridning som ska gälla för att olika grupper ska anses behöva skydd genom att tillfälligt avstå arbete utanför hemmet.

Socialstyrelsen ska analysera om personer i samma hushåll tillfälligt ska behöva stanna hamma från jobbet för att skydda dem som löper störst risk att drabbas av ett särskilt allvarligt sjukdomsförlopp vid insjuknande av covid\-19\.

Uppdraget ska genomföras i samråd med Folkhälsomyndigheten. Försäkringskassan ska bistå Socialstyrelsen för att säkra möjligheter till kontroll samtidigt som administrationen av utbetalningarna ska vara så effektiv som möjligt.

Uppdraget ska redovisas till Socialdepartementet senast den 17 april 2020\.
