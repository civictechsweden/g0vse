# Uppdrag att analysera kostnadsutvecklingen vid upphandling och genomförande av investeringsobjekt

Regeringen uppdrar åt Trafikverket att analysera kostnadsutvecklingen vid upphandling och genomförande av investerings\- och reinvesteringsprojekt.


Frågeställningar som ska belysas vid uppdragets genomförande är bl.a. följande:

* hur stora är skillnaderna i anbudssummor i lämnade anbud mellan
anbudsgivarna i olika typer av entreprenader och projekt,
* hur stora är avvikelserna i lämnade anbud i förhållande till Trafikverketsbedömda entreprenadkostnader i olika typer av entreprenader ochprojekt,
* hur stora är avvikelserna i slutkostnad i förhållande till Trafikverkets
bedömda entreprenadkostnader i olika typer av upphandlingar,
* hur utfallskvoter avseende slutförda entreprenader och projekt ser ut och vad resultatet beror på, orsakerna till avvikelser som bedöms omotiverade, vilka avvikelseorsaker som bedöms ha störst inverkan på kostnadsfördyringar och vilka åtgärder som bör vidtas för att minska avvikelserna,
* hur olika former av upphandlingsförfarande, utvärderingskriterier och affärsformer påverkar utfallet av slutkostnader, samt
vilka möjligheter regelverk inom området ger för att kunna vidta
effektiva åtgärder för att minska kostnadsöverskridanden, t.ex. lagen
(2016:1145\) om offentlig upphandling.
