# Uppdrag om att förstärka information till riskgrupper om vaccination mot säsongsinfluensan 2020/21

Regeringen uppdrar åt Folkhälsomyndigheten att förstärka informationen till riskgrupper om vaccination mot säsongsinfluensan 2020/21. Särskilt fokus läggs på att nå grupper och områden där vaccinationstäckningen är lägre.

Regeringen uppdrar också åt Folkhälsomyndigheten att analysera och sammanställa erfarenheterna från planering och genomförandet av vaccinering mot säsongsinfluensan 2020/21 till stöd för kommande insatser vid vaccination mot covid-19.

## Erfarenheterna ska stödja vid vaccinationen mot covid -19

Uppdraget att analysera och sammanställa erfarenheterna från vaccinering mot årets säsongsinfluensa till stöd för kommande insatser för vaccination mot covid-19 ska redovisas senast den 31 maj 2021 eller – om det behövs – tidigare. Detta så att rapporten ska kunna användas till stöd för planering och genom-förande av covid-19 vaccinering.
