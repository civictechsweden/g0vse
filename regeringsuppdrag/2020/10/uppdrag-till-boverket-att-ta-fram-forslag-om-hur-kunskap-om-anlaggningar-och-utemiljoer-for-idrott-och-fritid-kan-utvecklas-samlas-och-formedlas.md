# Uppdrag till Boverket att ta fram förslag om hur kunskap om anläggningar och utemiljöer för idrott och fritid kan utvecklas, samlas och förmedlas

Regeringen uppdrar åt Boverket att ta fram ett underlag om hur kunskap om anläggningar och utemiljöer för idrott och fritid kan utvecklas, samlas och förmedlas. Boverket ska redovisa uppdraget till regeringen (Kulturdepartementet) senast den 1 mars 2021.

Boverket ska:

* Ta fram ett underlag om hur kunskap om anläggningar och utemiljöer för idrott och fritid kan utvecklas, samlas och förmedlas som, utifrån ett folkhälsoperspektiv och ett innovativt förhållningssätt, kan nå såväl breda som nya grupper av idrotts-, motions- och friluftslivsutövare.
* Utreda vad som bör omfattas i form av aspekter som till exempel behovsinventering, samhällsplanering, samordning, finansieringsfrågor, gestaltning, byggnation, drift och underhåll.
* Utreda möjligheterna till att skapa synergier mellan befintliga offentliga stöd till anläggningar och utemiljöer.
