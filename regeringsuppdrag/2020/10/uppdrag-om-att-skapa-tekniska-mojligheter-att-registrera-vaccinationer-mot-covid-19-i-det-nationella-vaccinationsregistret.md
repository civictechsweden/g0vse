# Uppdrag om att skapa tekniska möjligheter att registrera vaccinationer mot covid-19 i det nationella vaccinationsregistret

Regeringen uppdrar åt Folkhälsomyndigheten att förenkla uppföljningen av vaccinationer mot covid\-19\. Detta genom att skapa tekniska möjligheter för att registrera vaccinationerna i ett nationellt vaccinationsregister (NVR).


I uppdraget samarbetar Folkhälsomyndigheten med Läkemedelsverket. Myndigheten samtalar också med Socialstyrelsen, Sveriges Kommuner och Regioner (SKR), den särskilda utredaren och nationella vaccinsamordnaren. Om det behövs ska myndigheten också samtala med övriga inblandade aktörer i arbetet med vaccination mot covid\-19\.

Folkhälsomyndigheten ska:

* göra nödvändiga tekniska ändringar på myndigheten för att uppgifter om vaccinationer mot covid\-19 ska kunna föras över till NVR,
* erbjuda möjligheten till hel\- eller halvautomatiserad överföring av uppgifter om vaccinationer mot covid\-19 från berörda journalsystem till NVR genom en uppgraderad version av befintliga anslutningar till registret eller genom ett särskilt gränssnitt (API) mellan vårdgivarens journalsystem och registret,
* bidra till regionernas kostnader för dessa systemanpassningar genom att göra det möjligt för SKR att rekvirera medel som Folkhälsomyndigheten får disponera över för detta ändamål och
* tillsammans med Läkemedelsverket planera för hur uppföljningen ska gå till, bland annat genom att standardiserade analysmodeller och uppföljningsmekanismer tas fram.

Uppdraget redovisas löpande till Regeringskansliet i muntliga uppdateringar under oktober 2020 till februari 2021\. Slutrapport lämnas till Socialdepartementet senast den 15 mars 2021\.
