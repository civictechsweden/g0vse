# Ändring av uppdraget att ta fram fler högskoleprov

Regeringen uppdrar åt Universitets- och högskolerådet (UHR) att utöver vad som anges i det uppdrag som beslutades den 13 augusti 2020 (U2020/04313) redovisa dels vilka konsekvenser genomförandet av ett högskoleprov hösten 2020 får för fullgörandet av det uppdraget, dels vilka åtgärder som behöver vidtas för att minst tre högskoleprov ska finnas tillgängliga under 2021.

Av redovisningen ska särskilt framgå vilka av åtgärderna som behöver vidtas av regeringen respektive UHR. Det ska vidare framgå om organisationen för provkonstruktion behöver stärkas för att minst tre högskoleprov ska finnas tillgängliga under 2021. Uppdraget ska utföras i samråd med den nationella samordnaren för högskoleprovet (U 2020:05).
