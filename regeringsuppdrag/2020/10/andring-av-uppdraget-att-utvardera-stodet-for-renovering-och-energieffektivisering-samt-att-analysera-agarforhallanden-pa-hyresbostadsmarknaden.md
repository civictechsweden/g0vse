# Ändring av uppdraget att utvärdera stödet för renovering och energieffektivisering samt att analysera ägarförhållanden på hyresbostadsmarknaden

Med ändring av tidigare beslutat uppdrag om att utvärdera stödet för renovering och energieffektivisering samt att analysera ägarförhållanden på hyresbostadsmarknaden (Fi2020/03080), förordnar regeringen att Boverket ska bistå Regeringskansliet (Finansdepartementet) vid utformningen av ett nytt stöd för energieffektiviserings- och renoveringsåtgärder i flerbostadshus.

Boverket ska vidare, i stället för vad som angavs i det ursprungliga beslutet, redovisa utvärderingen av det avvecklade stödet för renovering och energieffektivisering i vissa bostadsområden till regeringen (Finansdepartementet) senast 30 oktober 2020 och övriga delar av uppdraget senast den 31 maj 2021.
