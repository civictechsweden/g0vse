# Uppdrag om kompetensförsörjning vid stora företagsetableringar och företagsexpansioner

Regeringen ger Arbetsförmedlingen i uppdrag att stärka, utveckla och intensifiera myndighetens arbete nationellt, regionalt och lokalt i syfte att bidra till en förbättrad och mer effektiv kompetensförsörjning i samband med stora företagsetableringar och företagsexpansioner, samt erbjuda service och stöd till arbetssökande och arbetsgivare och till berörda regioner och kommuner.


Arbetsförmedlingen ska särskilt

* förstärka arbetet med att kartlägga kompetensbehov i samband med stora företagsetableringar och företagsexpansioner, samt genom att kraftsamla insatserna möta behoven av kompetensförsörjning,
* vidareutveckla metoder för att sprida information om kompetens\-försörjningsbehov både internt inom myndigheten och externt,
* förstärka arbetet med åtgärder som syftar till att stimulera till geografisk och yrkesmässig rörlighet, och
* identifiera strategiskt viktiga områden och aktörer för samverkan.

Arbetsförmedlingen ska slutredovisa uppdraget senast den 1 juni 2022\.
