# Ändring av uppdraget till Folkhälsomyndigheten, Myndigheten för samhällsskydd och beredskap samt länsstyrelserna att samordna, stärka och utveckla kommunikationsinsatserna riktade till allmänheten med anledning av coronapandemin

Regeringen ändrar uppdraget till Folkhälsomyndigheten, Myndigheten för samhällsskydd och beredskap (MSB) och länsstyrelserna att samordna, stärka och utveckla kommunikationsinsatserna riktade till allmänheten med anledning av coronapandemin (S2020/08106) på så sätt att det lokala och regionala perspektivet förtydligas.

De kommunikationsinsatser som särskilt riktas till de grupper där smittspridningen ökar eller riskerar att öka, ska hädanefter i större utsträckning präglas av den regionala och lokala kännedomen. Kommunikationsinsatserna ska ta sin utgångspunkt i den nationella kommunikationen som tas fram inom ramen för detta uppdrag.

Länsstyrelserna ska samordna arbetet med regionala och lokala kommunikationsinsatser.

Uppdraget förläng och ska i stället slutredovisas senast den 31 december 2022.
