# Uppdrag att löpande utvärdera och sprida kunskap om det vetenskapliga stödet avseende långvariga effekter av sjukdomen covid-19

Regeringen ger Statens beredning för medicinsk och social utvärdering (SBU) i uppdrag att löpande utvärdera och sprida kunskap om det vetenskapliga stödet avseende behandling och rehabilitering av patienter med långvariga effekter av sjukdomen covid\-19\.


I uppdraget ingår att:
− Utveckla en metod för att kontinuerligt publicera det vetenskapliga
underlaget avseende behandling och rehabilitering av patienter med
långvariga effekter av sjukdomen covid\-19\.
− Presentera resultatet på översiktligt, tillgängligt och visuellt sätt.
− Särskilt uppmärksamma effekter av covid\-19 på barn.
− I samverkan med Socialstyrelsen ta fram ett arbetssätt så att resultat och bedömningar löpande kan förmedlas till Socialstyrelsen.
− Följa och utvärdera andra internationella aktörers arbete med frågan.
− Utveckla ett arbetssätt för att löpande identifiera områden där det finns
behov av forskning avseende behandling och rehabilitering av långvariga
effekter av covid\-19\.

Uppdraget ska slutredovisas senast den 15 augusti 2022\.
