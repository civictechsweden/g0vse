# Uppdrag att analysera förutsättningarna för Statens institutionsstyrelse att bedriva ändamålsenlig vård med särskilt fokus på vård av flickor

Regeringen uppdrar åt Statskontoret att analysera förutsättningarna för Statens institutionsstyrelse (SiS) att bedriva vård av barn och unga som vårdas enligt lagen om vård av unga (LVU) på SiS särskilda ungdomshem. Särskilt fokus ska läggas på vården av flickor.


Statskontoret ska analysera om SiS har förutsättningar att leva upp till sitt åtagande  när det gäller vård av barn och unga. Statskontoret ska fokusera på strukturer i verksamheten samt styrning och planering av verksamheten.

**Hur samverkan och stöd fungerar mellan myndigheter**

Myndigheten ska  granska hur samverkan med socialtjänsten och hälso\- och sjukvården samt gränsdragningen för SiS uppdrag i vårdkedjan fungerar rörande ungdomar. Detta i synnerhet flickor som är placerade enligt LVU. Statskontoret ska också analysera vilket stöd övriga statliga myndigheter ger inom området och som ingår i vårdkedjan.

Vid behov ska Statskontoret föreslå hur en mer ändamålsenlig vård av barn och unga, med särskilt fokus på vård av flickor, kan säkerställas.

Uppdraget ska redovisas till Socialdepartementet) senast den 31 mars 2022\.
