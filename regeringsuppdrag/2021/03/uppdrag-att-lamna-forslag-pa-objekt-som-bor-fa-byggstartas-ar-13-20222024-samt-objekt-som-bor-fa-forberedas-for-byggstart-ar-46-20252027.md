# Uppdrag att lämna förslag på objekt som bör få byggstartas år 1–3 (2022–2024) samt objekt som bör få förberedas för byggstart år 4–6 (2025–2027)

Regeringen uppdrar åt Trafikverket att i enlighet med vad som anges under rubriken Uppdraget dels redovisa status för objekt som ingår i regeringens beslut den 31 maj 2018 om fastställelse av nationell trafikslagsövergripande plan för transportinfrastrukturen för perioden 2018–2029
(N2018/03462 m.fl.) samt status för objekt som ingår i regeringens tidigare beslut om byggstarter, dels föreslå vilka objekt som Trafikverket bör få byggstarta år 1–3 (2022–2024) samt vilka objekt som bör få förberedas för byggstart år 4–6 (2025–2027).

Ordföranden i Styrelsen för uppföljning m.m. av avtal om finansiering och medfinansiering av utbyggnad av tunnelbanan samt ökad bostadsbebyggelse i Stockholms län enligt 2013 års Stockholmsförhandling och i Styrelsen för uppföljning m.m. av avtal om finansiering och medfinansiering avseende ökad tillgänglighet i storstäderna samt ökat bostadsbyggande enligt Sverigeförhandlingen ska förse Trafikverket med nödvändigt underlag för att Trafikverket ska kunna fullfölja detta uppdrag avseende de objekt respektive styrelse ansvarar för.

Uppdraget ska redovisas till Regeringskansliet (Infrastrukturdepartementet) senast den 14 april 2021.
