# Uppdrag att genomföra insatser för att främja omställningen i hälso- och sjukvården till en god och nära vård

Regeringen uppdrar åt Socialstyrelsen att bland annat genomföra insatser för att främja omställningen i hälso\- och sjukvården till en god och nära vård. Detta enligt den plan som myndigheten har presenterat i rapporten Grund för strategisk plan för att stödja en god och nära vård.


Socialstyrelsen ska samtala med Sveriges Kommuner och Regioner samt organisationer som har betydelse för uppdraget. Socialstyrelsen ska samverka med Myndigheten för vård\- och omsorgsanalys och Inspektionen för vård och omsorg om bland annat kunskapsutbyte och data.

Socialstyrelsens nuvarande uppdrag angående uppföljning av primärvård och uppföljning av omställningen till en mer nära vård ändras.

Uppdraget redovisas till Regeringskansliet senast den 30 augusti 2023\.
