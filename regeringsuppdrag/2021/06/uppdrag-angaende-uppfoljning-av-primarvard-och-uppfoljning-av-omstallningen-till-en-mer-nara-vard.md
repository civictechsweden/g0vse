# Uppdrag angående uppföljning av primärvård och uppföljning av omställningen till en mer nära vård

Regeringen uppdrar åt Socialstyrelsen att utveckla den nationella uppföljningen med fokus på primärvården. Uppdraget omfattar tre delar: möjligheter för nationell insamling av registeruppgifter från primärvården, att på aggregerad nivå inhämta resultat för ett antal utvalda indikatorer för att följa omställningen till en mer nära vård med fokus på primärvården och uppföljning samt stöd till landstingens och kommunernas omställningsarbete till en mer nära vård med fokus på primärvård.

Uppdraget ersätter det tidigare uppdraget till Socialstyrelsen att sammanställa och analysera handlingsplaner som landstingen lämnar in med anledning av överenskommelsen mellan staten och Sveriges Kommuner och Landsting om patientmiljarden.

Uppdraget redovisas till Regeringskansliet senast den 1 juni 2022.
