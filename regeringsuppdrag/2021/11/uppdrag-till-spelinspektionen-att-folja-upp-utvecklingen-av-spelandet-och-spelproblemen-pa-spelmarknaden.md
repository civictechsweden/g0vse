# Uppdrag till Spelinspektionen att följa upp utvecklingen av spelandet och spelproblemen på spelmarknaden

Regeringen ger Spelinspektionen i uppdrag att

* dels utvärdera de tillfälliga spelansvarsåtgärder som vidtagits med
  anledning av spridningen av sjukdomen covid-19,
* dels följa upp och analysera hur bl.a. spelformer, tillgängligheten till
  spel och spelandet utvecklas på kort respektive lång sikt samt föreslå åtgärder inom ramen för det befintliga licenssystemet för att stärka konsumentskyddet på spelmarknaden i syfte att motverka
  folkhälsoproblem.

Spelinspektionen ska senast den 15 mars 2022 lämna en delredovisning av den första delen av uppdraget till Regeringskansliet (Finansdepartementet). Spelinspektionen ska senast den 31 oktober 2023 slutredovisa uppdraget till Regeringskansliet.
