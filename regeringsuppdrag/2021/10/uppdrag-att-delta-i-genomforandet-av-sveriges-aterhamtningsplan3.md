# Uppdrag att delta i genomförandet av Sveriges återhämtningsplan

Regeringen ger Statens skolverk i uppdrag att vidta nödvändiga åtgärder för att den del av Sveriges återhämtningsplan (Fi2020/03864 ändrad genom Fi2021/02415 och Fi2021/03107\) som avser fler platser i yrkesinriktad utbildning på gymnasial nivå inom kommunal vuxenutbildning (regionalt yrkesvux) ska kunna genomföras.


Skolverket ska senast den 28 februari varje år t.o.m. 2024 lämna en förvaltningsförklaring enligt artikel 22\.2 c i RRF\-förordningen. Myndigheten ska också rapportera om uppfyllandet av mål och delmål. Rapporteringen ska omfatta det årsvisa finansiella utfallet i myndighetens årsredovisning. Underlagen ska lämnas till regeringen (Finansdepartementet och Utbildningsdepartementet) och Ekonomistyrningsverket (ESV). Första rapporteringstillfället ska inbegripa information som rör perioden fr.o.m. februari 2020\.
