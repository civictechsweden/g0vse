# Uppdrag gällande kartläggning och stöd av den kommunala hälso- och sjukvårdens och socialtjänstens beredskap

Regeringen uppdrar åt Socialstyrelsen och länsstyrelserna att kartlägga den kommunala hälso- och sjukvårdens och socialtjänstens beredskap. Myndigheterna ska också identifiera och kartlägga kommunernas behov av stöd för den kommunala hälso- och sjukvårdens och socialtjänstens arbete med krisberedskap och civilt försvar.

Länsstyrelserna ska hjälpa Socialstyrelsen med att hämta in och sammanställa uppgifter som behövs för att kunna genomföra uppdraget.

## Stärk krisberedskap och civilt försvar

Tillsammans med länsstyrelserna ska Socialstyrelsen därefter ta fram stödjande underlag som kommunerna behöver för att utveckla och stärka den kommunala hälso- och sjukvårdens och socialtjänstens arbete med krisberedskap och civilt försvar. Meningen är att utveckla och stärka den kommunala hälso- och sjukvårdens och socialtjänstens arbete med krisberedskap och civilt försvar.

Socialstyrelsen och länsstyrelserna genomför uppdraget tillsammans med Myndigheten för samhällsskydd och beredskap (MSB) och i samtal med Sveriges Kommuner och Regioner (SKR).

Socialstyrelsen redovisar uppdraget till Regeringskansliet genom att:

* senast den 15 mars 2022 redovisa en kartläggning av den kommunala hälso- och sjukvårdens och socialtjänstens beredskap och behov av stöd för arbete med krisberedskap och civilt försvar.
* senast den 30 juni 2022 redovisa en tidsatt långsiktig plan med beskrivning av lämpliga områden för det fortsatta beredskapsarbetet i kommunerna.
* senast den 1 februari 2023 redovisa ett stödjande underlag med förslag om hur den kommunala hälso- och sjukvårdens och socialtjänstens arbete med krisberedskap och civilt försvar kan stärkas och vidareutvecklas.
