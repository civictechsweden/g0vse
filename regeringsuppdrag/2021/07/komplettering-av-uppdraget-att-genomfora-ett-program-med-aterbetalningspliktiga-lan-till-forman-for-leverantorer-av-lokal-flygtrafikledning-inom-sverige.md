# Komplettering av uppdraget att genomföra ett program med återbetalningspliktiga lån till förmån för leverantörer av lokal flygtrafikledning inom Sverige

Regeringen kompletterar uppdraget till Trafikverket från den 4 februari 2021 (I2020/02256\), kompletterat den 18 mars 2021 (I2021/00944\), på det sättet att även stora företag ska kunna ansöka om de återbetalningspliktiga lånen till förmån för leverantörer av lokal flygtrafikledning inom Sverige.


Lån får beviljas senast den 31 december 2021 även till stora företag för
täckning av kapitalbehov och som är befintliga certifierade leverantörer av lokal flygtrafikledning vid icke\-statliga regionala flygplatser i Sverige, i
enlighet med de villkor som framgår av kommissionens beslut den 22 juni
2021 i ärende SA.63289 (2021/N). I övrigt gäller de villkor som framgår av regeringens tidigare beslut om stödlån till leverantörer av lokal
flygtrafikledning vid flygplatser inom Sverige, men som enbart omfattar
leverantörer som är små och medelstora företag.
