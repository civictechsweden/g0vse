# Uppdrag att påbörja planläggningsarbetet för sträckan Skellefteå–Luleå på Norrbotniabanan

Regeringen ger Trafikverket i uppdrag att påbörja planläggningsarbetet för sträckan Skellefteå–Luleå på Norrbotniabanan med syfte att möjliggöra en byggstart för sträckan inom ramen för nästkommande infrastrukturplan.


Norrbotniabanan är en strategiskt viktig järnvägssatsning som bidrar till
regeringens mål om såväl högre sysselsättning som minskad klimat\- och
miljöpåverkan. I den gällande nationella trafikslagsövergripande planen för transportinfrastrukturen för perioden 2018–2029 (N2018/03462 m.fl.) är medel avsatta för två sträckor på Norrbotniabanan, Umeå–Dåva samt
(Umeå) Dåva–Skellefteå. Byggstart för sträckan Umeå–Dåva ägde rum
hösten 2018\. Planläggningsarbete pågår för sträckan (Umeå) Dåva–
Skellefteå.
