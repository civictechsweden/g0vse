# Ändring av uppdraget om förstärkt alkohol- och tobakstillsyn 2021–2025

Regeringen ändrar i uppdraget till länsstyrelserna att utveckla och kvalitetssäkra arbetet med en strukturerad och likvärdig tillsyn av alkohol, tobak och andra nikotinprodukter. Detta i enlighet med den modell som utvecklats i projektet Sveriges länsstyrelser utvecklar alkohol- och tobakstillsynen.

Uppdraget ändras så att utgångspunkten ska vara att stödja politiken inom områdena alkohol, narkotika, dopning, tobak och nikotin samt spel om pengar.

Uppdraget bygger vidare på den tidigare strategin 2016–2020 så att det tar tillvara de erfarenheter och den kunskap som kommit fram under den perioden.
