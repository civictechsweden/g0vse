# Uppdrag att analysera omfattning och konsekvenser av obalanserad budgivning samt kostnadsökningar i samband med upphandling och genomförande av baskontrakt för underhåll av järnvägar

Regeringen uppdrar åt Trafikverket att, i enlighet med vad som anges under rubriken Uppdraget, analysera omfattning och konsekvenser av obalanserad budgivning i samband med upphandling av baskontrakt för underhåll av statliga järnvägar. Uppdraget omfattar även att redogöra för hur kostnadsökningar i samband med genomförande av baskontrakt kan motverkas.


Uppdraget innefattar att upprätta en handlingsplan med ett åtgärdsprogram för att minska möjligheterna att genomföra obalanserad budgivning samt motverka kostnadsöverskridanden i verksamheten.

Uppdraget ska redovisas senast den 2 juli 2021 till Regeringskansliet
(Infrastrukturdepartementet).
