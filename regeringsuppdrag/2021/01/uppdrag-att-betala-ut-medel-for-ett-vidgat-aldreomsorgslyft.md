# Uppdrag att betala ut medel för ett vidgat Äldreomsorgslyft

Regeringen uppdrar åt Socialstyrelsen att betala statsbidrag för att utbilda anställda inom kommunal äldrevård och \-omsorg till vårdbiträden eller undersköterskor. Utbildningen ska ske inom exempelvis Komvux och genomföras på arbetstid.


Personal ska också få fortbilda sig genom andra kompetenshöjande utbildningar inom vård och omsorg om äldre.
## Vidgad målgrupp för utbildningssatsningen

Anställda som kan komma ifråga kan även vara första linjens chefer inom vård och omsorg om äldre. I uppdraget får Socialstyrelsen villkora hur statsbidraget används.

Socialstyrelsen administrerar och följer upp hur kommunerna använt pengarna och i vilken utsträckning privata utförare fått tillgång till stimulansmedlen.

Socialstyrelsen redovisar uppdraget senast den 31 oktober 2022 till Socialdepartementet. I redovisningen ska framgå vilka grupper som tagit del av satsningen. Detta uppdelat efter kön.
