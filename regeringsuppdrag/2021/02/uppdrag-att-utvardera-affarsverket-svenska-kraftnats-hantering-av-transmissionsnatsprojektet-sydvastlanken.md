# Uppdrag att utvärdera Affärsverket svenska kraftnäts hantering av transmissionsnätsprojektet Sydvästlänken

Regeringen uppdrar åt Statskontoret att utvärdera Affärsverket svenska kraftnäts (Svenska kraftnät) hantering av transmissionsnätsprojektet Sydvästlänken.

Statskontoret ska särskilt belysa orsakerna till förseningen av projektet. I uppdraget ingår också att lämna förslag på åtgärder så att Svenska kraftnät i möjligaste mån kan undvika liknande problem i framtida investeringar i elnätet.
