# Utbetalning av medel till regionerna i enlighet med tilläggsöverenskommelsen om en personcentrerad, tillgänglig och jämlik hälso- och sjukvård för graviditet, förlossning och eftervård 2021–2022

Regeringen uppdrar åt Kammarkollegiet att betala ut 445 000 000 kronor till regionerna. Detta med anledning av tilläggsöverenskommelsen mellan staten och Sveriges Kommuner och Regioner (SKR) om en personcentrerad, tillgänglig och jämlik hälso- och sjukvård för graviditet, förlossning och eftervård 2021–2022.

Pengarna betalas ut engångsvis senast den 20 januari 2021. Medel som regionerna inte har utnyttjat ska återbetalas till Kammarkollegiet senast den 31 mars 2022 då även en ekonomisk redovisning lämnas till Kammarkollegiet.
