# Uppdrag att utföra en myndighetsanalys av Affärsverket svenska kraftnät

Regeringen uppdrar åt Statskontoret att utföra en myndighetsanalys av Affärsverket svenska kraftnät (Svk) i enlighet med den modell som Statskontoret redovisade till regeringen i december 2008 (Fi2007/8016/OFA/SF). Uppdraget ska särskilt belysa hur affärsverkets ekonomiska mål får genomslag i verksamheten.


Statskontoret ska:
• belysa och bedöma hur Svk omsätter regeringens styrning och analysera hur Svk fullgör sitt uppdrag,
• belysa och bedöma hur effektivt Svk använder sina resurser,
• belysa och bedöma hur interna och externa faktorer påverkar Svk:s möjligheter att fullgöra sitt uppdrag så effektivt som möjligt, samt
• belysa frågeställningar som är särskilt viktiga för Svk:s förutsättningar att fullgöra sitt uppdrag framöver.
