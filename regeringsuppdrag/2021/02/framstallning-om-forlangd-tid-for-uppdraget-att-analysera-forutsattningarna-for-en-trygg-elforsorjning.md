# Framställning om förlängd tid för uppdraget att analysera förutsättningarna för en trygg elförsörjning

Med ändring av regeringens beslut den 24 oktober 2019 ska länsstyrelserna i Skåne, Stockholms, Uppsala och Västra Götalands län redovisa uppdraget att analysera förutsättningarna för en trygg elförsörjning (dnr I2019/01614/E) senast den 7 september 2020.

**Skälen för regeringens beslut**
Regeringen uppdrog den 24 oktober 2019 åt länsstyrelserna i Skåne, Stockholms, Uppsala och Västra Götalands län att utifrån ett lokalt och regionalt perspektiv kartlägga, analysera samt redovisa effektsituationen på regional och lokal nivå i länen på kort och lång sikt. Uppdraget ska enligt beslutet redovisas senast den 7 augusti 2020.

Länsstyrelsen i Stockholms län har i en skrivelse den 14 maj 2020 hemställt om förlängd tid för att redovisa uppdraget till den 7 september 2020. Länsstyrelsen i Stockholms län anger att hemställan är avstämd med övriga tre berörda länsstyrelser. Anledningen till hemställan är att utbrottet av covid-19 fördröjt arbetet.
