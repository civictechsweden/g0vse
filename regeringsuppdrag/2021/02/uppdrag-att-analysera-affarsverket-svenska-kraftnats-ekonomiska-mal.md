# Uppdrag att analysera Affärsverket svenska kraftnäts ekonomiska mål

Regeringen uppdrar åt Ekonomistyrningsverket att analysera Affärsverket svenska kraftnäts (Svk) ekonomiska mål i enlighet med vad som beskrivs under rubriken Närmare om Svk:s ekonomiska mål.

Vid genomförandet av uppdraget ska Riksrevisionens rekommendationer till regeringen vad gäller Svk:s ekonomiska mål beaktas (RiR 2016:28 Förutsättningar för en säker kraftöverföring och RiR 2018:5 Regeringens styrning av affärsverken) och regeringens bedömningar i skrivelsen Riksrevisionens rapport om förutsättningar för en säker kraftöverföring (Skr. 2016/17:148).
