# Uppdrag om förenklad ärendehantering för bilstödsärenden

Regeringen uppdrar åt Försäkringskassan att analysera och föreslå ett snabbare sätt att handlägga enklare bilstödsärenden.

Försäkringskassan ska, i samtal med Trafikverket:

* ta fram kriterier för hur enklare ärenden kan identifieras
* beskriva hur handläggningen kan effektiviseras
* föreslå de författningsändringar som kan krävas för att göra en sådan ordning möjlig.

Uppdraget redovisas till Socialdepartementet senast den 30 juni 2021.
