# Uppdrag att följa upp det gemensamma initiativet avseende kapacitetshöjningar i elnäten i Malmö och Stockholm

Regeringen ger Statens energimyndighet (Energimyndigheten) i uppdrag att följa upp det gemensamma initiativet avseende kapacitetshöjningar i elnäten i Malmö och Stockholm.

Energimyndigheten ska i sin uppföljning belysa effekterna av de vidtagna åtgärderna inklusive hur kostnadseffektiva åtgärderna har varit. Vidare bör uppföljningen belysa om andra, mer effektiva, åtgärder hade kunnat vidtas, som därmed lämpar sig bättre om en liknande situation skulle uppstå. Vid genomförandet av uppdraget ska Energimyndigheten beakta de prognoser som fanns innan det gemensamma initiativet togs avseende tillgänglig kapacitet i ledningar och produktions-kapacitet samt möjligheten till andra åtgärder i Malmö och Stockholm.
