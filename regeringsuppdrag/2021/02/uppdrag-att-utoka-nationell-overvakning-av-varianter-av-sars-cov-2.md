# Uppdrag att utöka nationell övervakning av varianter av SARS-CoV-2

Regeringen uppdrar åt Folkhälsomyndigheten att särskilt bevaka och utöka sekvensering av intressanta varianter av SARS\-CoV\-2\. Myndigheten ska kartlägga varianter i Sverige och undersöka vilka som orsakar vaccingenombrott.


I uppdraget ingår att:

* på nationell nivå samordna arbetet med att utöka analyserna, vid behov i samarbete med andra aktörer, till ändamålsenliga nivåer för att kunna identifiera SARS\-CoV\-2 virusvarianter av särskilt intresse
* följa upp vilka varianter av SARS\-CoV\-2 som orsakar eventuella vaccin\-genombrott
* kartlägga förekomst av de olika varianter av SARS\-CoV\-2 som cirkulerar i landet
* sammanställa regionernas och andra offentliga aktörers arbete med analyser av olika varianter av SARS\-CoV\-2
* dela data till lämpliga databaser.

Uppdraget ska redovisas löpande till Socialdepartementet och avslutas den 31 december 2021\. Uppdraget kan komma att förlängas.
