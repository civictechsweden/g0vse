# Uppdrag om förstärkt alkohol- och tobakstillsyn 2021–2025

Regeringen uppdrar åt länsstyrelserna att utveckla och kvalitetssäkra arbetet med en strukturerad och likvärdig tillsyn av alkohol, tobak och andra nikotinprodukter. Detta enligt den modell som utvecklades i projektet Sveriges länsstyrelser utvecklar alkohol- och tobakstillsynen.

I uppdraget ingår att:

* utveckla former för samverkan med relevanta aktörer på den regionala och lokala nivån,
* medverka till den nationella samordning som Folkhälsomyndigheten har i uppdrag att verka för inom ANDTS-området i enlighet med regeringens förnyade strategi avseende alkohol, narkotika, dopning, tobak och spel om pengar 2021–2025 (prop. 2020/21:132) samt
* underlätta och stödja kommunernas arbete med tillsyn och tillståndsgivning inom området, genom kontinuerlig kompetensutveckling och annat relevant stöd.

## Samverkan med Folkhälsomyndigheten

Länsstyrelserna genomför uppdraget i samverkan med Folkhälsomyndigheten och andra relevanta myndigheter och organisationer.

## Gemensam och samlad redovisning

Varje år, med början 2022, redovisar Länsstyrelserna gemensamt och samlat till Folkhälsomyndigheten, detta med kopia till Socialdepartementet. Uppdraget slutredovisas Socialdepartementet senast den 31 mars 2026.
