# Framställning om förlängd tid för redovisning av uppdraget att analysera och kvalitetssäkra införandet av signalsystemet ERTMS i det svenska järnvägssystemet

Med ändring av regeringens beslut den 1 april 2021 om uppdrag att analysera och kvalitetssäkra införandet av signalsystemet ERTMS i det svenska järnvägssystemet (I2021/01105) ska Trafikverket till Regeringskansliet (Infrastrukturdepartementet) delredovisa uppdraget senast den 30 september 2021 och slutredovisa uppdraget till Regeringskansliet (Infrastrukturdepartementet) senast den 30 november 2021.

Delredovisningen ska innehålla en redovisning av uppdragets frågeställning om beskrivning av vilka eventuella alternativ som finns till införandet av ERTMS. Delredovisningen ska också innehålla en rapport av framdriften av uppdraget i sin helhet. Slutredovisningen ska innehålla resterande delar av uppdraget.

I övrigt gäller det tidigare beslutet oförändrat.

Uppdraget ska delredovisas till Regeringskansliet (Infrastrukturdepartementet) senast den 30 september 2021 och slutredovisas senast den 30 november 2021.
