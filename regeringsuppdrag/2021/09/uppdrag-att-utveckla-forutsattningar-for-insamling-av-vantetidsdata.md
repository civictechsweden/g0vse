# Uppdrag att utveckla förutsättningar för insamling av väntetidsdata

Regeringen uppdrar åt Socialstyrelsen att utveckla myndighetens förutsättningar för att samla in väntetidsdata. Meningen är att följa upp och analysera hälso\- och sjukvårdens tillgänglighet med fokus på väntetider.


Socialstyrelsen ska

* utreda vad myndigheten behöver samla in för att följa upp väntetider inom hälso\- och sjukvården. Myndigheten ska också följa och utvärdera om hälso\- och sjukvården följer upp vårdgarantin. Myndigheten ska analysera förutsättningarna för detta och föreslå författningstext och annat som myndigheten bedömer vara nödvändigt.
* ta hänsyn till hur skillnader i väntetider kan uppmärksammas när man följer upp hälso\- och sjukvårdens tillgänglighet.
* redogöra för hur regionerna kan ta del och dra nytta av myndighetens statistik och analyser om hälso\- och sjukvårdens tillgänglighet.
* genomföra en konsekvensbeskrivning och analys av de förslag som lämnas inom uppdraget.

Socialstyrelsen redovisar uppdraget till Regeringskansliet senast den 1 oktober 2022\.

En delredovisning lämnas senast den 15 mars 2022\.





Prm: Socialstyrelsen får i uppdrag att utveckla insamlingen av väntetidsdata
