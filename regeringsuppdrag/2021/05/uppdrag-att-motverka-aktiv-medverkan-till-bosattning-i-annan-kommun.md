# Uppdrag att motverka aktiv medverkan till bosättning i annan kommun

Regeringen uppdrar åt länsstyrelserna att initiera samverkan mellan
kommuner för att motverka aktiv medverkan till bosättning i någon annan kommun, s.k. social dumpning. Detta kan exempelvis ske genom workshops, möten, samtal och utbyten av erfarenheter. Arbetet ska påbörjas senast den 15 september 2021.

Myndigheterna ska även redovisa vilka andra insatser som berörda aktörer genomför för att motverka social dumpning.

Uppdraget ska samordnas av Länsstyrelsen i Östergötlands län, som också samlat ska redovisa uppdraget till regeringen (Finansdepartementet) senast den 15 december 2021. Till redovisningen ska länsstyrelsernas rapporter biläggas.
