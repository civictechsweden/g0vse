# Uppdrag att redovisa strategi, mål, kostnader och nyttor kopplade till it-utveckling och digitalisering

Regeringen uppdrar åt Statens jordbruksverk (Jordbruksverket) att vidta följande åtgärder:


* beskriva myndighetens it\- och digitaliseringsstrategi inklusive övergripande strategiska målsättningar för myndighetens digitaliseringsarbete,
* beskriva i sammanhanget relevanta vägval och delmål inom
Jordbruksverkets utvecklings\- och digitaliseringsarbete för perioden
2021–2027, genomföra en scenarioanalys för de vägval som är av särskilt stor relevans för den fortsatta utvecklingen. Införandet av
arealövervakningssystemet AMS bör exempelvis belysas.
Jordbruksverket ska för dessa scenarier redovisa kostnader,
alternativkostnader samt nyttor ur ett kund\- respektive
myndighetsperspektiv. Vad gäller myndighetsperspektivet ska
handläggning, kontroll, it\-förvaltning samt it\-utveckling för såväl
Jordbruksverket som andra berörda myndigheter ingå. Denna del av uppdraget ska utföras i samarbete med länsstyrelserna, och
* särskilt redovisa större planerade utvecklingsprojekt för perioden
2021–2023 med koppling till EU\-fonderna.

Uppdraget ska redovisas till regeringen (Näringsdepartementet) senast den 15 oktober 2021\.
