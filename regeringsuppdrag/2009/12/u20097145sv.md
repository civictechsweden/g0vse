# Uppdrag till Statistiska centralbyrån att vara nationell projektledare för PIAAC under 2010

Statistiska centralbyrån ska vara Sveriges projektledare för Programme for the International Assessment of Adult Competencies (PIAAC) under 2010.

Statistiska centralbyrån ska senast den 28 januari 2011 i en rapport till Regeringskansliet (Utbildningsdepartementet och Arbetsmarknadsdepartementet) beskriva sitt arbete under 2010 samt redovisa hur tilldelade medel har använts. Statistiska centralbyrån ska också redovisa en uppdaterad kostnadsberäkning av de nationella kostnaderna för resterande period av PIAAC senast den 1 juni 2010.
