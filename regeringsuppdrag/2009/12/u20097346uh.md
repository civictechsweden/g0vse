# Uppdrag till Vinnova att föreslå fördelning av medel avseende stödresurser för nyttiggörande av resultat

Regeringen uppdrar åt Vinnova att redovisa överväganden och förslag på fördelning av 50 miljoner kronor per år under perioden 2010\-2011 till de lärosäten som getts möjlighet att inrätta innovationskontor förlagt till respektive universitet eller högskola. Vinnova ska vid sin bedömning utgå från vad som anförs i propositionen Ett lyft för forskning och innovation (prop. 2008/09:50\) om innovationskontor samt från de strategier som respektive lärosäte har upprättat. Vinnova ska samråda med berörda lärosäten och vid behov begära in ytterligare underlag även från andra aktörer i regionen i samband med framtagande av förslag till fördelning av resurserna.

Uppdraget ska redovisas till regeringen (Utbildnings\- och Näringsdepartementet) senast den 31 mars 2010\.
