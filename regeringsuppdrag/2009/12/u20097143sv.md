# Uppdrag till Myndigheten för yrkeshögskolan om insatser i fråga om validering

Myndigheten för yrkeshögskolan får i uppdrag att initiera och stödja utvecklingen av de nätverk och infrastrukturer som är nödvändiga för att säkerställa att en nationell struktur för validering utvecklas. Myndigheten ska initiera framtagandet av kriterier för validering och riktlinjer för hur kvalitetssäkring och dokumentation av valideringsinsatser ska ske. I sammanhanget ska myndigheten beakta vad som 2004 överenskommits i Europeiska unionens råd om gemensamma europeiska principer för validering och de riktlinjer som därefter utformats med stöd av Europeiska kommissionen. Myndigheten ska vidare utveckla och ansvara för driften av en webbaserad, publik plattform som ger nödvändig information om möjligheterna till validering i Sverige.

Myndigheten ska vid genomförandet av detta uppdrag samråda med Statens skolverk, Högskoleverket, Arbetsförmedlingen, Folkbildningsrådet och företrädare för relevanta branscher och arbetsmarknadens parter.

Uppdraget ska redovisas till Regeringskansliet (Utbildningsdepartementet) senast den 30 december 2010\.
