# Uppdrag till Göteborgs universitet att främja genusforskning i Sverige

Regeringen ger Göteborgs universitet i uppdrag att med ett rikstäckande perspektiv främja genusforskning i Sverige. Detta ska bl.a. ske genom utredningsarbete och informationsspridning samt på andra sätt som universitetet finner lämpliga. Göteborgs universitet ska genomföra uppdraget inom ramen för ett sekretariat för genusforskning. Verksamheten ska redovisas i årsredovisningen för Göteborgs universitet.
