# Uppdrag om förberedande åtgärder inom högskoleområdet

Regeringen uppdrar åt statliga universitet och högskolor som omfattas av högskolelagen (1992:1434\) och åt Verket för högskoleservice (VHS) att göra nödvändiga förberedelser för att anmälningsavgifter för tredjelandsmedborgare ska kunna tas ut vid antagning till utbildning på grundnivå och avancerad nivå som påbörjas efter den 31 juli 2011\. Lärosätena och VHS ska, i den mån det behövs, genomföra uppdraget i samarbete med varandra och med andra berörda myndigheter såsom Migrationsverket, Skatteverket, Datainspektionen, Centrala studiestödsnämnden och Svenska institutet.

VHS ska fortlöpande informera Regeringskansliet om arbetets gång. Uppdraget ska vara genomfört senast den 31 juli 2010\.
