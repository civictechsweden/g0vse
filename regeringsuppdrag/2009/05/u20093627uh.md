# Uppdrag om anmälningsavgifter och studieavgifter

Regeringen uppdrar åt Verket för högskoleservice (VHS) att i samarbete med universitet och högskolor förbereda verksamheten inför ett införande av dels anmälningsavgifter till högskoleutbildning på grundnivå och avancerad nivå för sökande från tredje land, dels studieavgifter för studerande från tredje land vid statliga universitet och högskolor. Utgångspunkten för arbetet ska vara att anmälningsavgifter, med förbehåll för regeringens beslut, ska kunna införas från och med ansökningsomgången till höstterminen 2010 och att studieavgifter, med förbehåll för riksdagens beslut efter förslag av regeringen, ska kunna införas för studerande på grundnivå och avancerad nivå som påbörjar sin utbildning från och med höstterminen 2011\.
