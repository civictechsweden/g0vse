# Uppdrag om distansundervisning i sameskolan och specialskolan

Regeringen ger Statens skolverk i uppdrag att föreslå hur distansundervisning ska få anordnas i de statliga skolformerna sameskolan och, om verket bedömer att det är lämpligt, specialskolan. Skolverkets förslag ska möjliggöra distansundervisning när den egna skolan inte har ett tillräckligt elevunderlag eller när lärare med adekvat utbildning saknas.

I uppdraget ingår att klargöra när och under vilka förutsättningar distansundervisning kan få förekomma i sameskolan och i specialskolan. I uppdraget ingår även att föreslå de författningsändringar som Skolverket finner vara nödvändiga för att distansundervisning ska kunna införas i sameskolan och specialskolan.

Skolverket ska samråda med berörda myndigheter, exempelvis Sameskolstyrelsen och Socialstyrelsen.

Uppdraget ska redovisas senast den 15 september 2009.
