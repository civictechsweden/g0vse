# Uppdrag till Specialpedagogiska skolmyndigheten om fysisk tillgänglighet

Regeringen uppdrar åt Specialpedagogiska skolmyndigheten att informera huvudmän och personal inom förskoleverksamhet, skola och skolbarnsomsorg om hur de kan arbeta för att förbättra den fysiska tillgängligheten för barn och elever. Informationen bör bland annat omfatta den lagstiftning som gäller på området, de åtaganden som följer av Sveriges tillträde till FN:s konvention om rättigheter för personer med funktionsnedsättning och de handikappolitiska utgångspunkterna för tillgänglighet. Uppdraget ska utgå från att arbetet med fysisk tillgänglighet bör vara en naturlig del av såväl arbetet med den övergripande tillgängligheten som det systematiska arbetsmiljöarbetet. Uppdraget ska redovisas senast den 31 oktober 2010\.
