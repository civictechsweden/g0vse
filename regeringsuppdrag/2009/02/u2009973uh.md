# Uppdrag att utarbeta strategier för innovationskontor

Regeringsuppdrag
Regeringen uppdrar åt Uppsala universitet, Lunds universitet, Umeå universitet, Linköpings universitet, Karolinska institutet och Kungl. Tekniska högskolan att utarbeta strategier för sina respektive innovationskontor i enlighet med vad som framgår av bilagan. Strategierna ska redovisas till Regeringskansliet (Utbildningsdepartementet) senast den 11 maj 2009.
Vidare ges Chalmers tekniska högskola AB möjlighet att utarbeta och inkomma med en strategi för ett innovationskontor vid lärosätet i enlighet med det uppdrag som lämnas till de ovan angivna statliga lärosätena.
Regeringen uppdrar också åt Karlstads universitet, Växjö universitet, Örebro universitet och Mittuniversitetet att, gärna gemensamt, utarbeta en strategi för ytterligare ett innovationskontor. Strategin ska redovisas till Regeringskansliet (Utbildningsdepartementet) senast den 11 maj 2009.
