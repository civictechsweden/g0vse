# Uppdrag till Internationella programkontoret för utbildningsområdet att vara förmedlingsorgan för förvaltningspartnerskap och be

## Regeringsuppdrag

Regeringen uppdrar åt Internationella programkontoret för utbildningsområdet (IPK) att vara förmedlingsorgan för Sveriges förvaltningspartnerskap under 2009\. Förvaltningspartnerskapet är ett samarbete mellan EU\-kommissionen, Europaparlamentet och den svenska regeringen som syftar till att öka kunskapen om och engagemanget för EU\-frågor i Sverige.

I uppdraget ingår att planera, genomföra och följa upp förvaltningspartnerskapets insatser som under 2009 ska vara fokuserade på kompetensutveckling för gymnasielärare. Regeringen bemyndigar IPK att teckna avtal med EU\-kommissionen om hur förvaltningspartnerskapet ska genomföras och om finansiering av insatserna.

IPK ska i årsredovisningen för 2009 rapportera utfallet av insatserna i förvaltningspartnerskapet under året. IPK ska därutöver föreslå inriktning för insatserna för 2010 senast den 31 oktober 2009\.
