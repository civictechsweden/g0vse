# Uppdrag att betala ut bidrag till kommuner som upphandlar sysselsättning eller erbjuder sysselsättning via ett valfrihetssystem

Regeringen beslutar att ge Socialstyrelsen i uppdrag att fördela 79 500 000 kronor under 2009 till kommuner som upphandlar sysselsättningsplatser för personer med psykisk funktionsnedsättning av externa aktörer. Det kan ske antingen genom att kommunen med stöd av socialtjänstlagen (2001:453, SoL) upphandlar och träffar avtal med externa aktörer om att utföra kommunens uppgifter inom detta område eller att kommunen utvecklar ett valfrihetssystem för sysselsättningsverksamhet enligt lagen om valfrihetssystem (2008:962, LOV).

Från och med 1 januari 2010 publiceras samtliga regeringsuppdrag på denna webbplats.
