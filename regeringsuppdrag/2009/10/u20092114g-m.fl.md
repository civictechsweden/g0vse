# Uppdrag avseende examensmål och ämnesplaner för gymnasieskolan m.m.

Regeringen uppdrar åt Statens skolverk att, i avvaktan på riksdagens ställningstagande till regeringens förslag i propositionen Högre krav och kvalitet i den nya gymnasieskolan (prop. 2008/09: 199\), i det följande benämnd gymnasiepropositionen, förbereda de förändringar av gymnasieskolan som föreslås i propositionen. Som inriktning för uppdraget gäller det som regeringen har anfört i gymnasiepropositionen.

Skolverket ska fortlöpande hålla Regeringskansliet (Utbildningsdepartementet) informerat om arbetet. Förslag avseende delarna 2\-7, förutom 5 b, ska redovisas senast den 15 februari 2010\. Av redovisningen ska framgå de centrala ställningstaganden som verket har gjort och de viktigaste motiven och utgångspunkterna för dessa. Förslag till ämnesplaner samt vilka kurser som Skolverket avser att föreskriva som programfördjupning bör finnas tillgängliga senast den 1 juni 2010 för skolhuvudmännens planering och för att skapa förutsättningar för att bedöma behovet av särskilda varianter och riksrekryterande utbildningar och av motsvarande utbildningar i fristående skolor.

Uppdraget ska slutredovisas senast den 4 oktober 2010, förutom när det gäller del 1b som inte behöver återrapporteras till regeringen. Redovisningen ska innehålla en beskrivning av hur arbetet bedrivits, vilka överväganden som har gjorts samt vilka reaktioner på förslagen som Skolverket fått. Av respektive redovisning ska också framgå hur Skolverket beaktat det som anförs i deluppdrag 8\.
