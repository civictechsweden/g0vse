# Uppdrag till Arbetsförmedlingen och Försäkringskassan om samverkan

Regeringen uppdrar åt Arbetsförmedlingen och Försäkringskassan att i samverkan utarbeta rutiner som säkerställer en väl fungerande övergång till insatser i Arbetsförmedlingens regi från och med den 1 januari 2010 för personer vars dagar med sjukpenning eller sjukersättning har tagit slut.

Den enskilde ska i god tid ges information om och förberedas på vad som kommer att erbjudas och förväntas av honom eller henne inom ramen för arbetsmarknadspolitiken.
