# Uppdrag till Högskoleverket att lämna underlag för planering och dimensionering av högskoleutbildning på avancerad nivå i företa

## Regeringsuppdrag

Regeringen uppdrar åt Högskoleverket att lämna underlag inför regeringens ställningstagande vad gäller ersättningsfrågan när utbildning på avancerad nivå, magister och masterutbildningar i företagshälsovård överförs från uppdragsutbildning till reguljär högskoleutbildning. I uppdraget ingår att Högskoleverket ska med utgångspunkt i de bedömningar som görs i betänkandet Ny företagshälsovård - ny kunskapsförsörjning (SOU 2007:91) analysera behovet av magister och masterutbildningar i företagshälsovård. Utifrån sin behovsanalys ska Högskoleverket föreslå dimensionering samt beräkna kostnaderna för dessa utbildningsplatser, inklusive kostnader för studiemedel.

Högskoleverket ska i arbetet samverka med berörda myndigheter och organisationer.

Uppdraget ska utföras inom ramen för anvisade medel för Högskoleverkets verksamhet.

Högskoleverket ska redovisa uppdraget till Regeringskansliet (Utbildningsdepartementet) senast den 1 maj 2009.
