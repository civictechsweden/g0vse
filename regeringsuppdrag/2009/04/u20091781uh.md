# Uppdrag angående biomedicinsk analytikerexamen

## Regeringsuppdrag

Regeringen uppdrar åt Högskoleverket att pröva om examensbeskrivningen för biomedicinsk analytiker behöver ändras för att rymma de inriktningar på biomedicinsk analytikerutbildningen som vården har behov av i dag och, om ett sådant behov finns, lämna förslag till en ny examensbeskrivning. Högskoleverket ska i arbetet samverka med berörda myndigheter och organisationer. Finansiering av Högskoleverkets kostnader för uppdragets genomförande ska ske inom ramen för anslaget för myndighetens verksamhet.

Uppdraget ska redovisas till Regeringskansliet (Utbildningsdepartementet) senast den 15 juni 2009\.
