# Uppdrag att utreda vissa frågor om urval till högskoleutbildning på grundval av betyg

Regeringen uppdrar åt Högskoleverket att i samråd med Verket för högskoleservice utreda om det finns förutsättningar för att sökande med betyg från nedan angivna utbildningar ska kunna konkurrera i samma urvalsgrupper och på likvärdiga villkor som sökande med betyg från svensk gymnasial utbildning i fråga om tillträde till högskoleutbildning som påbörjas på grundnivå och som vänder sig till nybörjare samt, i förekommande fall, föreslå hur detta ska kunna ske.

Uppdraget ska redovisas till Regeringskansliet senast den 1 oktober 2009 i fråga om de delar som rör s.k. IB-utbildning, utbildning på gymnasial nivå inom Europaskolan, gymnasial utbildning vid Lycée International eller åländsk utbildning på gymnasial nivå (första-fjärde styckena). Uppdragets övriga delar ska redovisas senast den 31 december 2009.
