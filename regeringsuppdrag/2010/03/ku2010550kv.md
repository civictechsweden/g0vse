# Uppdrag om samverkan mellan Konstnärsnämnden och Statens kulturråd

En väl fungerande hantering av bidragsgivning är nödvändigt för att statliga bidragssystem ska hålla en hög kvalitet, vara transparenta och nå önskad effekt. Av samma skäl behöver det finnas tydliga och ändamålsenliga former för bidragsgivningen, inom ramen för myndigheternas respektive uppdrag. I propositionen Tid för kultur (prop. 2009/10:3) gjorde regeringen bedömningen att samverkan mellan Konstnärsnämnden, Statens kulturråd och, då så är lämpligt, Sveriges författarfond bör utvecklas och fördjupas. På detta sätt vill regeringen främja effektivitet och kvalitet i bidragsgivningen och därmed stärka konsten, konstnärlig förnyelse och kulturskaparnas ställning.

Myndigheterna ska gemensamt slutredovisa uppdraget till Regeringskansliet (Kulturdepartementet) senast den 31 december 2010.
