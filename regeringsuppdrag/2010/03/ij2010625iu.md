# Uppdrag till Ungdomsstyrelsen om utvärdering av verksamheter med yrkesinriktat mentorskap för nyanlända

Regeringen ger Ungdomsstyrelsen i uppdrag att genomföra en samlad utvärdering av verksamheter för yrkesinriktat mentorskap enligt förordningen (2010:84) om statsbidrag för verksamheter med yrkesinriktat mentorskap.

Den huvudsakliga frågeställningen för utvärderingen ska vara i vilken mån deltagande i mentorskapsverksamheter har effekt på sysselsättningsutfallet för deltagare i förhållande till icke-deltagare.

Ungdomsstyrelsen ska lämna en delredovisning med preliminära bedömningar till Regeringskansliet (Integrations- och jämställdhetsdepartementet) senast den 15 maj 2012. Utvärderingen ska slutredovisas till Regeringskansliet (Integrations- och
jämställdhetsdepartementet) senast den 31 december 2013.
