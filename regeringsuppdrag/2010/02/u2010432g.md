# Uppdrag om analys av införandet av de nya reglerna för ersättning till fristående gymnasieskolor enligt riksprislistan

Skolverket har fått i uppdrag att göra nya beräkningar för riksprislistan för gymnasieutbildningar eftersom den nya metoden har lett till att ersättningen per elev minskat betydligt jämfört med tidigare år. Riksprislistan anger hur stor ersättning en kommun ska betala till en fristående gymnasieskola för en elev från kommunen när kommunen inte själv erbjuder det program som eleven går på. Regeringen har ändrat övergångsbestämmelserna så att Skolverket får besluta att 2009 års riksprislista ska kunna tillämpas under det första halvåret 2010\.
