# Uppdrag till Statens skolverk att informera om förutsättningarna för opinionsbildande verksamhet i skolan

Statens skolverk ska ta fram ett informationsmaterial för huvudmän och skolor om förutsättningarna för opinionsbildande verksamhet i skolan. Skolverket ska belysa förutsättningarna för att bjuda in politiska partier till skolan. Informationsmaterialet ska utgå från gällande regler och praxis på området.

Skolverket ska samråda med Statens skolinspektion samt Sveriges Kommuner och Landsting.

Både Skolverket och Ungdomsstyrelsen har tidigare konstaterat att det inom skolan funnits en stor osäkerhet om vilka regler som gäller för skolans kontakter med politiska organisationer. Risken är att skolan helt avstår från att ge eleverna tillgång till politisk information på grund av en oro för att bryta mot reglerna. Därför är det viktigt att skolhuvudmän och rektorer får ett stöd för sina bedömningar om tillåtligheten av opinionsbildande verksamhet i skolan.

Uppdraget ska redovisas till Regeringskansliet (Utbildningsdepartementet) senast den 15 april 2010.
