# Uppdrag till Statens skolverk om implementering av skolreformer

Skolverket får i uppdrag av regeringen att implementera skolreformerna. För detta kommer Skolverket att få 225 miljoner kronor.

Reformerna består av förtydliganden i förskolans läroplan, reformerade kursplaner och kunskapskrav inom grundskolan och motsvarande skolformer för barn, ungdomar och vuxna samt svenskundervisning för invandrare, den nya gymnasieskolan inklusive den gymnasiala vuxenutbildningen, den nya betygsskalan samt den nya skollagen.

Skolverket ska inkomma med plan och kostnadsberäkning för implementeringsarbetet till Regeringskansliet (Utbildningsdepartementet) senast den 16 februari 2010\.

Uppdraget ska därutöver redovisas årligen i Skolverkets årsredovisning.

Implementeringsarbetet ska pågå under åren 2010\-2012\. För år 2010 har medel för arbetet avsatts. Under förutsättning att riksdagen så beslutar, planeras att ytterligare 94 miljoner kronor ska få användas 2011 och 34 miljoner kronor 2012\.
