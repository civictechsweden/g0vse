# Uppdrag till Statistiska centralbyrån att ta fram statistik om det civila samhället

Regeringen uppdrar åt Statistiska centralbyrån (SCB) att ta fram statistik om det civila samhället i enlighet med FN:s statistiksystem för satellit-räkenskaper om ideella organisationer (International Classification of Non Profit Organizations [INCPO]).

Statistiken ska omfatta uppgifter om den del av organisationslivet som redan i dag ingår i den ekonomiska statistiken, men även – så långt detta är möjligt – uppgifter om de ideella organisationer som faller utanför dagens statistik.

SCB ska senast den 15 september 2011 till Regeringskansliet (Integrations- och jämställdhetsdepartementet) redovisa uppdraget i form av en skriftlig rapport om det civila samhället.
