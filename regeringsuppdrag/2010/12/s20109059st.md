# Uppdrag att utreda och föreslå en finansieringsmodell för Statens institutionsstyrelse samt utbetalning av medel

Regeringen ger Ekonomistyrningsverket (ESV) i uppdrag att utreda förutsättningarna för en ny finansieringsmodell för Statens institutionsstyrelse (SiS). Förslag på finansieringsmodell ska lämnas om ESV bedömer att en sådan skulle stärka SiS förutsättningar för att effektivt planera och styra verksamheten. I uppdraget ingår att analysera de redovisningsmässiga förutsättningarna samt beskriva eventuella krav på ändringar i redovisning som föranleds av den föreslagna finansieringsmodellen. Vidare ska ESV analysera vilka positiva och negativa effekter samt eventuella statsbudgetära konsekvenser den föreslagna finansieringsmodellen medför. Uppdraget ska genomföras efter samråd med SiS.

Uppdraget ska redovisas till Socialdepartementet senast den 30 april 2011\.
