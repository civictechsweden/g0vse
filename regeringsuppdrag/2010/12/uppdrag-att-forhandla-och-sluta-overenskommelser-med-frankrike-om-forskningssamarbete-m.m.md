# Uppdrag att förhandla och sluta överenskommelser med Frankrike om forskningssamarbete m.m.

Sverige har intensifierat sina samarbeten med Frankrike inom en rad områden. Den 1 september 2010 signerade forskningsministrarna en deklaration som specificerar områden och finansiella ramar för dessa samarbeten. Berörda organisationer från båda länder diskuterar nu hur samarbetena kan stärkas inom en rad områden. I Sveriges fall är det Vetenskapsrådet som är närmast berörd organisation.

Regeringen uppdrar åt Vetenskapsrådet att i enlighet med deklarationens specificeringar, villkor och finansiella ramar förhandla och sluta överenskommelser med franska organisationer om samarbeten inom ett antal områden.

Vidare ges Vetenskapsrådet i uppdrag att utvärdera den svenska delen av projektansökningar i en utlysning av det italienska forskningsrådet och finansiera inom ram de svenska delarna av projekten som rådet finner ha högsta kvalitet.
