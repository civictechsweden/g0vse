# Uppdrag att utreda förutsättningarna för utvidgad utbytbarhet samt utbytbarhet vid nyinsättning av läkemedel

Regeringen beslutar att ge Läkemedelsverket i uppdrag att, i samråd med Tandvårds\- och läkemedelsförmånsverket, utreda förutsättningarna för utvidgad utbytbarhet av läkemedel generellt samt utbytbarhet vid nyinsättning för läkemedel med generisk konkurrens och vid nyinsättning av biologiska läkemedel med konkurrens från biosimilars.

I uppdraget ingår att utreda och föreslå vilka förändringar som behöver vidtas beträffande bland annat receptblanketter, redovisning av utbytbara läkemedel och återrapportering till förskrivare, för att utbyte vid nyinsättning av läkemedel ska kunna tillämpas.

Läkemedelsverket ska även lämna förslag på erforderliga författningsändringar.

Läkemedelsverket ska fortlöpande informera Regeringskansliet (Socialdepartementet) om arbetet med uppdraget. Läkemedelsverket ska också samråda med andra berörda aktörer och myndigheter.

Uppdraget ska redovisas till Regeringskansliet (Socialdepartementet) senast den 30 september 2011\.
