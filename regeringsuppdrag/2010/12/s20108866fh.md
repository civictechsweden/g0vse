# Uppdrag att se över den verksamhet som bedrivs i anslutning till säkerhetslaboratoriet vid Smittskyddsinstitutet m.m.

Regeringen beslutar att ge Smittskyddsinstitutet i uppdrag att se över den verksamhet som för närvarande bedrivs vid myndighetens säkerhetslaboratorium. Uppdraget omfattar samtliga de tre verksamhetsområden som för närvarande erhåller medel från anslaget 2:4 Krisberedskap under utgiftsområde 6 och som av myndigheten har bedömts som löpande verksamhet och som därför på sikt inte är förenliga med de nya finansieringsprinciperna för anslaget.

Uppdraget ska genomföras i samråd med Sveriges Kommuner och Landsting samt i samverkan med Socialstyrelsen, Myndigheten för samhällsskydd och beredskap och andra berörda myndigheter.

Uppdraget ska redovisas till Socialdepartementet senast den 30 april 2011\.
