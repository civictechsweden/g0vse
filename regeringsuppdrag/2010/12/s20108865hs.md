# Uppdrag att förbereda införandet av en nationell läkemedelsstrategi

Regeringen uppdrar åt Läkemedelsverket att vidta förberedelser som krävs för att konkretisera förslag lämnade i rapporten Nationell läkemedelsstrategi? - en förstudie och handlingsplanen Effektivare läkemedelsanvändning. Socialstyrelsen ska för detta ändamål under 2010 utbetala 3 000 000 kronor. Likalydande beslut har skickats till Läkemedelsverket. Läkemedelsverket ska redovisa uppdraget till Socialdepartementet senast den 20 januari 2011. Läkemedelsverket ska samråda med Sveriges Kommuner och Landsting och berörda myndigheter och övriga organisationer.
