# Uppdrag att ta fram ett presentationsmaterial om antibiotikaresistens samt utbetalning av medel

Sveriges exportråd (Exportrådet) ges i uppdrag att vidareutveckla den kommunikationsplattform för marknadsföring av svensk vård och omsorg internationellt, SymbioCare, som tagits fram av Exportrådet, i form av ett fördjupningsmaterial om antibiotikaresistens. Arbetet med fördjupningsmaterialet ska ske i nära samråd med Socialdepartementet samt berörda myndigheter och organisationer.

Uppdraget ska slutredovisas till Socialdepartementet senast den 31 december 2010\.

Likalydande beslut har skickats till Socialstyrelsen.
