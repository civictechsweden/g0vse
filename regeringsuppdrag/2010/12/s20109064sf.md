# Uppdrag att beräkna inkomstindex och inkomstbasbelopp

Regeringen uppdrar åt Pensionsmyndigheten att för år 2012 och följande år utifrån bestämmelserna i 58 kap. socialförsäkringsbalken beräkna inkomstindex och inkomstbasbelopp. Pensionsmyndigheten ska samråda med berörda myndigheter.

Pensionsmyndigheten ska till regeringen redovisa förslag på inkomstindex och inkomstbasbelopp senast den 10 augusti året före det år det aktuella beloppet avser.

Pensionsmyndigheten ska i samband med redovisningen av förslaget på en övergripande nivå redovisa vilka antaganden och beräkningar som ligger till grund för förslaget till inkomstindex.

Detta beslut ersätter regeringens beslut den 7 maj 2009 om uppdrag att beräkna inkomstindex och inkomstbasbelopp samt lämna underlag till denna beräkning (dnr. S2009/3840/SF).
