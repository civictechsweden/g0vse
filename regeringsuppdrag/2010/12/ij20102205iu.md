# Uppdrag till Statskontoret att belysa och analysera vissa tolkfrågor

Statskontoret ges i uppdrag att identifiera för- och nackdelar med nuvarande ansvarsfördelning och organisation för auktorisation av tolkar och översättare, inklusive ansvaret för tolkregister, och belysa möjliga alternativ till förändring av nuvarande struktur.

Vidare ska Statskontoret analysera hur utbudet av auktoriserade tolkar respektive tolkar som med godkänt resultat genomgått sammanhållen grundutbildning av tolkar kan öka så att det bättre motsvarar efterfrågan. Statskontoret ska härvid särskilt beakta kostnadseffektiviteten i nuvarande ordning.

Uppdraget ska genomföras i nära samarbete med Regeringskansliet (Arbetsmarknadsdepartementet) och redovisas senast den 15 januari 2012.
