# Uppdrag att ta fram en undersökningspanel gällande personer med funktionsnedsättning samt utbetalning av medel

Myndigheten för handikappolitisk samordning, Handisam, ska i samråd med relevanta myndigheter och handikapporganisationer ta fram en undersökningspanel bestående av ett relevant urval av personer med funktionsnedsättning, i olika åldrar och med varierande förutsättningar. Panelen ska utgöra ett verktyg och ett stöd i Handisams uppdrag att följa upp den nationella funktionshinderspolitiken.

Uppdraget ska redovisas till Socialdepartementet senast den 1 oktober 2011.
