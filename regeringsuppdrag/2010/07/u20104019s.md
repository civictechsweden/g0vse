# Uppdrag till Statens skolverk att kartlägga och föreslå åtgärder för att få fler elever att välja moderna språk som språkval och för att utveckla språkvalet svenska/engelska

Statens skolverk ska kartlägga och föreslå åtgärder för att få fler elever att välja moderna språk som språkval och att utveckla språkvalet svenska/engelska för de elever som inte väljer att läsa moderna språk. Syftet med uppdraget är bland annat att förbättra elevernas förutsättningar för fortsatta studier.

Skolverket ska samråda med Statens skolinspektion samt övriga berörda skolmyndigheter. Uppdraget ska redovisas till Regeringskansliet (Utbildningsdepartementet) senast den 15 december 2010\.
