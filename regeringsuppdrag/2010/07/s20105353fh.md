# Uppdrag till Statens folkhälsoinstitut att fördela medel för att utveckla riktat föräldrastöd

Statens folkhälsoinstitut (FHI) får i uppdrag att fördela
10 000 000 kronor till ett eller två lärosäten som bedriver relevant forskning och som i samarbete med en kommun ska utveckla, följa upp och utvärdera riktat föräldrastöd. Uppdraget ska utgöra ett komplement till det universella föräldrastöd som utvecklas inom ramen för Nationell strategi för föräldrastöd - En vinst för alla. Försöksverksamheten ska pågå till och med 2014. FHI ansvarar för urvalet av lärosäte. Proceduren med utlysning och urval av lärosäte ska ske i samverkan med Forskningsrådet för arbetsliv och socialvetenskap.
