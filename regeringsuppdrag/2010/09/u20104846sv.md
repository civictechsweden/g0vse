# Uppdrag att utreda ändrade principer för hantering av förluster i fråga om studielån

Regeringen ger Centrala studiestödsnämnden (CSN) i uppdrag att, med utgångspunkt i förslagen i betänkandet En reformerad budgetlag (SOU 2010:18), ta fram en modell för beräkning och avsättning av förväntade förluster för myndighetens studielån som finansieras med lån i Riksgäldskontoret samt beskriva övergången till och de finansiella konsekvenserna av en sådan modell. CSN ska även lämna förslag till hur en sådan övergång bör genomföras.

Förslaget ska kunna genomföras budgetåret 2012 och finansieringseffekterna ska kunna budgeteras och redovisas i budgetpropositionen för 2012.

Uppdraget ska genomföras efter samråd med Regeringskansliet (Finansdepartementet och Utbildningsdepartementet), Riksgäldskontoret och Ekonomistyrningsverket. Uppdraget ska avrapporteras senast den 28 februari 2011.
