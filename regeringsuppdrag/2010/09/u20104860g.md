# Uppdrag till Statens skolinspektion att granska kommuners rutiner för utredning inför mottagande i särskola

Statens skolinspektion får i uppdrag att granska kvaliteten i de utredningar som görs inför mottagande i särskola. Granskningen ska avse ett urval av kommuner spridda över hela landet.

Granskningen ska genomföras i samråd med Socialstyrelsen i de delar som avser kvaliteten i de medicinska, psykologiska och sociala utredningarna. Skolinspektionen ska även samråda med Statens skolverk och Specialpedagogiska skolmyndigheten.

Skolinspektionen ska publicera resultaten av granskningen på lämpligt sätt och redovisa till regeringen senast den 31 januari 2011.
