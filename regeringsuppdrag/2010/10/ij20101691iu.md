# Uppdrag till Stockholms universitet att utvärdera etableringsreformen för vissa nyanlända invandrare

Stockholms universitet ges i uppdrag att utvärdera effekterna av reformen för nyanlända invandrares arbetsmarknadsetablering som träder i kraft den 1 december 2010\.

Stockholms universitet ska inom ramen för uppdraget utvärdera hur reformen har påverkat vissa nyanlända invandrares möjligheter att etablera sig på arbetsmarknaden och därvid särskilt beakta kvinnornas situation.

Stockholms universitet ska samråda med Arbetsförmedlingen och Migrationsverket vid utvärderingen.

En delrapport om effekterna under de första två åren efter reformens ikraftträdande ska överlämnas till Regeringskansliet senast den 15 april 2015\.

En slutrapport om effekterna av reformen för nyanlända invandrares arbetsmarknadsetablering ska överlämnas till Regeringskansliet senast den 15 april 2016\.
