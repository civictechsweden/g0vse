# Uppdrag att se över de särskilda statliga stöden till personer med dövblindhet

Regeringen ger Statskontoret i uppdrag att se över de särskilda statliga stöden till personer med dövblindhet. I uppdraget ingår att kartlägga och analysera stödens syfte, utformning och inriktning samt göra en bedömning av ändamålsenligheten och effektiviteten i såväl den enskilda som den samlade bidragsgivningen. Statskontoret ska kartlägga samverkan och gränsdragning mellan stat, kommun och landsting inom området utifrån respektive huvudmans åtagande. Statens styrning och uppföljning av stöden ska särskilt belysas.
