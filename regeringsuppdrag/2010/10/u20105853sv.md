# Uppdrag till Statens skolverk att göra en översyn av kursplanerna för viss vuxenutbildning

Skolverket får i uppdrag att göra en översyn av kursplanerna för grundläggande vuxenutbildning (grundläggande komvux) och grundläggande vuxenutbildning för utvecklingsstörda (grundläggande särvux).

Uppdraget ska redovisas senast den 1 september 2011. Redovisningen ska innehålla en beskrivning av arbetet, vilka överväganden som har gjorts och vilka synpunkter som Skolverket fått under arbetet. Skolverket ska också redovisa om de i arbetet har dragit några slutsatser inför framtida kursplaneöversyner.
