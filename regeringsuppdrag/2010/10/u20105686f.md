# Uppdrag till Verket för innovationssystem om utvärdering av satsningen på strategiska forskningsområden

I uppdraget om utlysning, utvärdering och bedömning av strategiska forskningsområden gavs bland andra Vinnova även i uppdrag att genomföra årliga uppföljningar av de strategiska satsningarna. I propositionen Ett lyft för forskning och innovation aviserades att satsningarna skulle utvärderas efter fem år.

Vinnova ska utvärdera lärosätenas insatser inom följande strategiska forskningsområden:
- Hållbart nyttjande av naturresurser
- IT och mobil kommunikation, inklusive framtida lösningar för kommunikation och ledningssystem
- Materialvetenskap, inklusive funktionella material
- Produktionsteknik
- Säkerhet och krisberedskap
- Transportforskning

Redovisningen av de årliga uppföljningarna ska lämnas senast den 30 mars påföljande år.
Resultatet av utvärderingen ska redovisas till Regeringskansliet (Jordbruksdepartementet, Miljödepartementet, Näringsdepartementet, Socialdepartementet och Utbildningsdepartementet) senast den 1 maj 2015.
