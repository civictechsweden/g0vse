# Uppdrag till Vetenskapsrådet om utvärdering av satsningen på strategiska forskningsområden

I uppdraget om utlysning, utvärdering och bedömning av strategiska forskningsområden gavs bland andra Vetenskapsrådet även i uppdrag att genomföra årliga uppföljningar av de strategiska satsningarna. I propositionen Ett lyft för forskning och innovation aviserades att satsningarna skulle utvärderas efter fem år.

Vetenskapsrådet ska utvärdera lärosätenas insatser inom följande strategiska forskningsområden:
\- Cancer
\- Diabetes
\- Epidemiologi i samråd med Forskningsrådet för arbetsliv och socialvetenskap
\- E\-vetenskap
\- Molekylär biovetenskap
\- Nanovetenskap och nanoteknik
\- Neurovetenskap, inklusive hjärnans och nervsystemets sjukdomar i samråd med Forskningsrådet för arbetsliv och socialvetenskap
\- Politiskt viktiga geografiska regioner
\- Stamceller och regenerativ medicin
\- Vårdforskning i samråd med Forskningsrådet för arbetsliv och socialvetenskap

Redovisningen av de årliga uppföljningarna ska lämnas senast den 30 mars påföljande år.
Resultatet av utvärderingen ska redovisas till Regeringskansliet (Jordbruksdepartementet, Miljödepartementet, Näringsdepartementet, Socialdepartementet och Utbildningsdepartementet) senast den 1 maj 2015\.
