# Uppdrag till Statskontoret att undersöka effekterna av bestämmelserna om aktiva åtgärder

Statskontoret ges i uppdrag att undersöka effekterna av bestämmelserna om aktiva åtgärder i diskrimineringslagen (2008:567\) och i motsvarande bestämmelser enligt de numera upphävda lagarna mot diskriminering.

I uppdraget ingår att undersöka och, så långt det är möjligt, bedöma om bestämmelserna, var för sig eller sammantaget, har påverkat arbetsgivares och utbildningsanordnares arbete för lika rättigheter och möjligheter samt det förebyggande arbetet mot diskriminering.

Statskontoret ska senast den 15 mars 2011 redovisa uppdraget till Regeringskansliet i en skriftlig rapport.
