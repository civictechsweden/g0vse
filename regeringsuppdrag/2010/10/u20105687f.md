# Uppdrag till Forskningsrådet för miljö, areella näringar och samhällsbyggande om utvärdering av satsningen på strategiska forskningsområden

I uppdraget om utlysning, utvärdering och bedömning av strategiska forskningsområden gavs bland andra Forskningsrådet för miljö, areella näringar och samhällsbyggande, Formas, även i uppdrag att genomföra årliga uppföljningar av de strategiska satsningarna. I propositionen Ett lyft för forskning och innovation aviserades att satsningarna skulle utvärderas efter fem år.

Formas ska utvärdera lärosätenas insatser inom följande strategiska forskningsområden:
- Effekter på naturresurser, ekosystemtjänster och biologisk mångfald
- Havsmiljöforskning
- Klimatmodeller

Redovisningen av de årliga uppföljningarna ska lämnas senast den 30 mars påföljande år.
Resultatet av utvärderingen ska redovisas till Regeringskansliet (Jordbruksdepartementet, Miljödepartementet, Näringsdepartementet, Socialdepartementet och Utbildningsdepartementet) senast den 1 maj 2015.
