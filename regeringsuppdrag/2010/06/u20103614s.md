# Uppdrag om kvalitetsutmärkelse inom skolväsendet

Statens skolverk får i uppdrag att träffa avtal med en extern organisation eller ett institut om att under fem år (2011\-2015\) fortsätta arbetet med kvalitetsutmärkelsen Bättre Skola. Utmärkelsens syfte ska vara att stödja utvecklingen av systematiskt kvalitetsarbete på verksamhetsnivå samt förbättrade resultat för elevernas lärande. Detta ska ske dels genom att stödja verksamheterna i sitt utvecklingsarbete dels genom att lyfta fram goda förebilder.

Informationen om utmärkelsen och spridningen av arbetet vid de skolor som utnämns som förebilder bör intensifieras för att öka kunskaperna om systematiskt kvalitetsarbete.
