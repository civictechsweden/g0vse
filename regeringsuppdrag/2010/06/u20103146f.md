# Uppdrag till Vetenskapsrådet att redovisa underlag för indikatorn vetenskaplig produktion och citering

Regeringen uppdrar åt Vetenskapsrådet att ta fram nödvändiga underlag för beräkning av indikatorn vetenskaplig produktion och citering inför budgetåren 2011 och 2012 enligt samma principer som för budgetåret 2010. Uppdraget avser resurstilldelning för forskning och utbildning på forskarnivå till statliga universitet och högskolor, förutom de konstnärliga högskolorna och Försvarshögskolan. Chalmers tekniska högskola AB och Stiftelsen Högskolan i Jönköping ska också ingå i underlaget.

Uppdraget ska redovisas till regeringen senast den 9 juli 2010.
