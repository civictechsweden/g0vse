# Uppdrag avseende yrkesförarutbildning för buss inom gymnasieskolan

Regeringen ger Skolverket i uppdrag att utreda och pröva hur en yrkesförarutbildning för buss kan utformas. Skolverket ska också utreda hur den kan införas som en yrkesutgång inom inriktningen transport i den reformerade gymnasieskolans fordons\- och transportprogram. Uppdraget ska utföras i samverkan med berörda myndigheter och redovisas senast den 15 september 2010\.
