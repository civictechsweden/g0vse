# Uppdrag om trygghetslarm - Nya tekniker i nya infrastrukturer

1. Socialstyrelsen ges i uppdrag att i samarbete med Hjälpmedelsinstitutet ta fram en vägledning till kommunerna om vad man bör tänka på när det gäller trygghetslarm. Socialstyrelsen ska i nödvändig omfattning samråda med Post- och Telestyrelsen och Sveriges Kommuner och Landsting. Vägledningen ges ut i form av meddelandeblad eller motsvarande. Närmare om uppdragets utformning anges i bilaga 1.
Arbetet ska redovisas i en rapport till Regeringskansliet (Socialdepartementet) senast den 31 oktober 2010.

2. Hjälpmedelsinstitutet ska genomföra ett program med utvecklings- och informationsinsatser som syftar till stödja kommunerna att stärka säkerheten i trygghetslarmtjänsterna i samband med den pågående införandet av digital teknik inom teleområdet. Hjälpmedelsinstitutet ska samråda med Socialstyrelsen och Post- och Telestyrelsen samt också med Sveriges Kommuner och Landsting. Programmet som helhet ska vara avslutat senast den 31 mars 2013.
