# Uppdrag till Statskontoret att genomföra en samhällsekonomisk kostnadsanalys

Regeringen uppdrar åt Statskontoret att genomföra en analys, som bl.a. ska omfatta en bedömning av kostnader för företag och andra privata aktörer av förslagen i departementspromemorian Bortom fagert tal (Ds 2010:20).

Statskontoret ska ta ställning till de kostnadsberäkningar som gjorts i departementspromemorian och därefter göra en egen analys och bedömning av konsekvenser av förslagen.

Statskontoret ska även analysera effekterna på de offentliga finanserna och redovisa beräknade kostnader uppdelade på delsektorer.

Statskontoret ska till Regeringskansliet (Integrations- och jämställdhetsdepartementet) redovisa uppdraget i en skriftlig rapport senast den 19 november 2010.
