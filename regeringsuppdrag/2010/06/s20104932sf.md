# Uppdrag att kartlägga omfattningen och utvecklingen av barnmisshandel under perioden 2000-2009

Regeringen beslutar att ge Brottsförebyggande rådet (Brå) i uppdrag att kartlägga omfattningen och utvecklingen av barnmisshandel under perioden 2000\-2009\. Uppdraget avser misshandel av små barn (0\-6 år) inom familjen. I uppdraget ingår även att belysa i vilken utsträckning anmälningarna leder till åtal och lagföring samt vilka påföljder som dömts ut. Brå tilldelas 300 000 kr för att genomföra uppdraget. Uppdraget ska redovisas till Socialdepartementet senast den 31 oktober 2011\.
