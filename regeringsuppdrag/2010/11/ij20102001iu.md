# Uppdrag till länsstyrelserna att följa genomförandet av etableringsreformen på regional nivå

Länsstyrelserna ges i uppdrag att, inom ramen för det ordinarie uppdraget att verka för samverkan och följa upp organisering och genomförande av insatser för vissa nyanlända invandrare, till regeringen redovisa en samlad bild av genomförandet av etableringsreformen i länen under 2011.

Länsstyrelserna ska särskilt beskriva sådana eventuella brister i genomförandet som påverkar förutsättningarna för en framgångsrik implementering av etableringsreformen.

Redovisningarna ska samordnas och redovisas av länsstyrelsen i Kronobergs län och lämnas till Regeringskansliet (Arbetsmarknadsdepartementet) den
1 mars 2011, den 1 juni 2011 och den 1 oktober 2011.

Vid behov får länsstyrelsen i Kronbergs län i samordnad form även lämna redovisning vid andra tidpunkter.
