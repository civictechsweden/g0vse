# Uppdrag om kurs- och ämnesplaner för dans inom dansarutbildningen och förberedelse inför inrättande av Rådet för dansarutbildning, m.m.

Regeringen uppdrar åt Statens skolverk att, i avvaktan på riksdagens ställningstagande till regeringens förslag i propositionen Ett steg framåt – en ny dansarutbildning (prop. 2010/11:19), i det följande benämnd dansarpropositionen, förbereda de förändringar av den förberedande dansarutbildningen och yrkesdansarutbildningen som föreslås i propositionen. Som inriktning för uppdraget gäller det som regeringen har anfört i dansarpropositionen.

Uppdraget ska slutredovisas senast den 30 september 2011. Redovisningen ska innehålla en beskrivning av hur arbetet bedrivits och vilka överväganden som har gjorts.
