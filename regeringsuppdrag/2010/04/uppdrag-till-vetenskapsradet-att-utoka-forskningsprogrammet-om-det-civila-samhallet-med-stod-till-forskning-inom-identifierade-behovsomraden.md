# Uppdrag till Vetenskapsrådet att utöka forskningsprogrammet om det civila samhället med stöd till forskning inom identifierade behovsområden

Regeringen beslutar att utöka det flervetenskapliga forskningsprogrammet om det civila samhället (regeringsbeslut den 17 december 2009, IJ2009/2329/UF) genom att uppdra åt Vetenskapsrådet att stödja forskning om det civila samhället inom identifierade behovsområden, stimulera samverkan mellan forskare och andra aktörer inom området samt sprida information om forskningen inom området.
