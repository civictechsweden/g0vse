# Uppdrag till Ungdomsstyrelsen att kartlägga arbete för social sammanhållning och samhällets värdegrund

Ungdomsstyrelsen ska kartlägga kunskaper och erfarenheter om arbete för social sammanhållning och samhällets värdegrund främst i kommuner med lokala utvecklingsavtal.

Kartläggningen ska ge en översikt av pågående och avslutade lokala insatser med syftet att stärka social sammanhållning med utgångspunkter i samhällets värdegrund, demokratin och de mänskliga rättigheterna.

Både arbete som utförs av organisationer inom det civila samhället och bland myndigheter på kommunal och statlig nivå ska beaktas.

Karläggningen ska redovisas i form av en skriftlig rapport till Regeringskansliet (Integrations- och jämställdhetsdepartementet) senast den 15 november 2010.
