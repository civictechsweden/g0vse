# Uppdrag till Socialstyrelsen att fördela, betala ut och följa upp medel för en stärkt vård för barn och vuxna som har utsatts för sexuellt våldDiarienummer:  S2026/00050

Regeringen uppdrar åt Socialstyrelsen att fördela, betala ut och följa upp medel till regionerna för en stärkt vård för barn och vuxna som har utsatts för sexuellt våld.

Socialstyrelsen ska bland annat:

* under 2026 betala ut 190 miljoner kronor till regionerna för att utveckla vården för personer som har utsatts för sexuellt våld.
* vid fördelningen av medel utgå från en av myndigheten framtagen fördelningsnyckel utifrån befolkningsstorlek.
* följa upp vilka insatser som regionerna har genomfört och hur medlen har använts.
* löpande informera Regeringskansliet om hur arbetet med uppdraget fortskrider.
* senast den 31 augusti 2026 delredovisa uppdraget och senast den 31 mars 2027 slutredovisa uppdraget till Regeringskansliet.
