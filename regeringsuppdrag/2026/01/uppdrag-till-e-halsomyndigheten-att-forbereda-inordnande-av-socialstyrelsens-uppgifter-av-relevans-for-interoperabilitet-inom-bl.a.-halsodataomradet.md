# Uppdrag till E-hälsomyndigheten att förbereda inordnande av Socialstyrelsens uppgifter av relevans för interoperabilitet inom bl.a. hälsodataområdetDiarienummer:  S2026/00015

Regeringen uppdrar åt E-hälsomyndigheten att förbereda sig för att till 1 juni 2026 ta över vissa uppgifter som Socialstyrelsen idag hanterar. Sådana uppgifter är att bland annat att skapa och tillhandahålla terminologier, klassifikationer och en ändamålsenlig informationsstruktur inom hälso- och sjukvård, tandvård, socialtjänst och verksamhet enligt lagen om stöd och service till vissa funktionshindrade.

E-hälsomyndigheten ska bland annat:

* tillsammans med Socialstyrelsen identifiera vilka av Socialstyrelsens regeringsuppdrag som kan påverkas och ta fram en plan för fortsatt samverkan i närliggande frågor.
* samtala med Socialstyrelsen, Myndigheten för digital förvaltning och Läkemedelsverket. Vid behov ska E-hälso-myndigheten även samråda med Statskontoret.
* informera berörda aktörer om resultatet av uppdraget.
* ta hänsyn till 6 b § lagen (1982:80) om anställningsskydd och samråda med Arbetsgivarverket i arbetsrättsliga frågor.
* överta de avtal som gäller för de inordnade uppgifterna.
* överta ansvaret för tillgångar och skulder avseende den berörda verksamheten från. den 1 juni 2026.
* löpande informera Regeringskansliet om hur arbetet fortskrider.
* senast 31 mars 2026 muntligt delredovisa och senast den 30 oktober 2026 skriftligt slutredovisa uppdraget till Regeringskansliet.
