# Uppdrag att genomföra insatser för att utveckla ungdomsmottagningarnas arbeteDiarienummer: S2025/01846

Regeringen uppdrar åt Socialstyrelsen att, tillsammans med Folkhälsomyndigheten, genomföra insatser för att utveckla ungdomsmottagningarnas arbete med ungas fysiska, psykiska, sexuella och reproduktiva hälsa.

Myndigheterna ska bland annat:

* ta fram och presentera en samlad bild av ungdomsmottagningarnas organisering utifrån bland annat målgrupper och deras behov, den geografiska tillgången till ungdomsmottagningar och ungdomsmottagningarnas samverkansaktörer,
* belysa faktorer som är av betydelse för att öka kunskapen om ungdomsmottagningarnas verksamhet och organisation,
* se över behovet av kunskapsstöd eller nationella riktlinjer till stöd för ungdomsmottagningarnas verksamhet och arbete,
* se över behovet av en utvecklad nationell uppföljning av ungdomsmottagningarnas verksamhet och insatser,
* föreslå fortsatta utvecklingsinsatser inom området, inbegripet hur Socialstyrelsen och Folkhälsomyndigheten, enskilt och gemensamt, kan stödja ett sådant utvecklingsarbete,
* samtala med och inhämta kunskap och erfarenheter från berörda myndigheter, Sveriges Kommuner och Regioner, kommuner, regioner, professionsföreningar, berörda civilsamhällesorganisationer såsom Föreningen för Sveriges ungdomsmottagningar (FSUM), Nationell Samverkan för Psykisk Hälsa (NSPH) och Svenska Barnmorskeförbundet,
* senast den 30 april 2026 lämna redovisa uppdraget till Regeringskansliet.
