# Uppdrag till Försäkringskassan och Skatteverket att etablera en AI-verkstad för den offentliga förvaltningenDiarienummer: Fi2026/00018

Regeringen ger Försäkringskassan och Skatteverket i uppdrag att etablera en AI-verkstad för den offentliga förvaltningen. En AI-verkstad i begränsad skala ska tas i bruk senast den 1 juli 2026. Verkstaden ska omfatta funktioner och tjänster som Försäkringskassan och Skatteverket bedömer är möjliga att erbjuda inom ramen för gällande rätt samt tekniska och organisatoriska förutsättningar.

Uppdraget ska utföras i nära dialog med Regeringskansliet (Finansdepartementet). Vid genomförandet av uppdraget ska myndigheterna, de delar det bedöms vara relevant, även föra en dialog med andra berörda aktörer, i syfte att inkludera bl.a. näringslivets perspektiv. Inom ramen för uppdraget får Försäkringskassan och Skatteverket genomföra försöksverksamhet i begränsad omfattning. Försäkringskassan och Skatteverket ska senast den 13 januari 2027 gemensamt redovisa uppdraget till Regeringskansliet.
