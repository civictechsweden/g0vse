# Uppdrag till Socialstyrelsen att ta fram kunskapsstöd för genomförande av den nationella planen för graviditet, förlossning och tiden efterDiarienummer:  S2026/00053

Regeringen uppdrar åt Socialstyrelsen att ta fram kunskapsstöd eller annan vägledning för att genomföra den nationella planen för graviditet, förlossning och tiden efter.

Socialstyrelsen ska bland annat:

* sprida den nationella planen och stödja regionernas arbete med att genomföra planen och regionernas arbete för att uppnå mål och delmål i den nationella planen,
* genomföra nationella insatser inom ramen för den nationella planen,
* utvärdera det initiala genomförandet av planen och behovet av att revidera planen utifrån utvecklingen av vården,
* löpande informera Regeringskansliet om hur arbetet fortskrider,
* samtala med berörda huvudmän, Myndigheten för vård- och omsorgsanalys, Sveriges Kommuner och Regioner (SKR), regionerna, berörda professionsföreningar och patientorganisationer samt med partnerskapet för kunskapsstyrning inom hälso- och sjukvård,
* senast den 29 maj 2026 och den 26 februari 2027 delredovisa arbetet till Regeringskansliet samt senast den 29 februari 2028 slutredovisa uppdraget till Regeringskansliet.
