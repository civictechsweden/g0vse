# Uppdrag till Socialstyrelsen för att fler unga ska ges möjligheten att stanna kvar i familjehem efter 18-årsdagenDiarienummer: S2026/00099

Regeringen uppdrar åt Socialstyrelsen att redovisa hur vanligt förekommande det är att familjehemsplaceringar avslutas i anslutning till att ett barn fyller 18 år.

Socialstyrelsen ska bland annat:

* undersöka variationer och orsaker till att placeringen avslutas samt vilket stöd som efterfrågas av kommunerna, familjehemmen och de placerade för att fler unga som vill ska få bo kvar i familjehemmet,
* föreslå åtgärder som myndigheten eller andra berörda aktörer kan vidta för att fler unga som vill ska få bo kvar i familjehemmet efter 18-årsdagen,
* inhämta kunskap och erfarenheter från andra relevanta myndigheter samt Sveriges Kommuner och Regioner (SKR), samt från familjehem och unga vuxna som tidigare varit placerade i familjehem,
* senast den 2 juni 2026 delredovis uppdraget till Regeringskansliet om hur arbetet med uppdraget fortskrider,
* senast den 2 juni 2027 slutredovisa uppdraget till Regeringskansliet.
