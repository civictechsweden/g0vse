# Uppdrag till Socialstyrelsen att förbereda överföring av uppgifter av relevans för interoperabilitet inom bl.a. hälsodataområdet till E-hälsomyndighetenDiarienummer:  S2026/00013

Regeringen uppdrar åt Socialstyrelsen att förbereda för att till den 1 juni 2026 föra över vissa uppgifter till E-hälsomyndigheten. De uppgifter som omfattas är bland annat att skapa och tillhandahålla terminologier och klassifikationer samt en ändamålsenlig informationsstruktur inom hälso- och sjukvård, tandvård, socialtjänst och verksamhet enligt lagen om stöd och service till vissa funktionshindrade, LSS.

E-hälsomyndigheten ska tillsammans med Socialstyrelsen identifiera vilka av Socialstyrelsens regeringsuppdrag som kan påverkas och ta fram en plan för fortsatt samverkan i närliggande frågor.

Socialstyrelsen ska bland annat:

* samtala med E-hälsomyndigheten, Myndigheten för digital förvaltning och Läkemedelsverket. Vid behov ska E-hälso-myndigheten även samråda med Statskontoret.
* informera berörda aktörer om resultatet av uppdraget.
* ta hänsyn till 6 b § lagen om anställningsskydd och samråda med Arbetsgivarverket i arbetsrättsliga frågor.
* överlåta de avtal som gäller för de överförda uppgifterna.
* löpande informera Regeringskansliet om hur arbetet med uppdraget fortskrider.
* senast den 31 mars 2026 muntligt delredovisa uppdraget till Regeringskansliet och redovisa åtgärder som vidtagits för att säkerställa att arbetet med införandet av en lag om socialdataregister inte har påverkats av organisationsändringen.
* senast den 30 oktober 2026 slutredovisa uppdraget till Regeringskansliet.
