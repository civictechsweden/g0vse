# Uppdrag till Myndigheten för digital förvaltning att föreslå en samverkansstruktur för utveckling av tjänster för data och artificiell intelligensDiarienummer: Fi2026/00137

Regeringen ger Myndigheten för digital förvaltning (Digg) i uppdrag att lämna förslag på en nationell samverkansstruktur för myndigheter och andra aktörer i syfte stärka Sveriges förmåga att kontinuerligt och över tid utveckla säkra och effektiva tjänster för data och artificiell intelligens (AI).

Myndigheten ska också analysera och föreslå vilka komponenter och system som bör utvecklas eller vidareutvecklas i syfte att förbättra de förvaltningsgemensamma förutsättningarna för att ge dataanvändare tillgång till data på ett samordnat, säkert och effektivt sätt.

För uppdraget får Digg under 2026 använda högst 3 000 000 kronor som ska redovisas mot det inom utgiftsområde 22 Kommunikationer för budgetåret 2026 uppförda anslaget 2:7 Digital förvaltning, anslagsposten 2 Digital förvaltning.

Digg ska senast den 29 maj 2026 lämna en skriftlig redovisning av uppdraget till Regeringskansliet (Finansdepartementet).
