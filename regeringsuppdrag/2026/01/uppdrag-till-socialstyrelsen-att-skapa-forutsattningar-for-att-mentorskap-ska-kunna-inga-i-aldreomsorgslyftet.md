# Uppdrag till Socialstyrelsen att skapa förutsättningar för att mentorskap ska kunna ingå i ÄldreomsorgslyftetDiarienummer: S2026/00074

Regeringen uppdrar åt Socialstyrelsen att ta fram ett underlag för hur utförare av äldreomsorg, såväl kommunala som privata, kan tillvarata seniora medarbetares kompetens i verksamheten genom att få uppgiften att vara mentor för att stödja kollegor på arbetsplatsen.

Socialstyrelsen ska bland annat:

* klargöra vad ett mentorskap innebär och vilka förutsättningar som behövs för ett sådant samt ta fram ett stöd till verksamheterna i arbetet med mentorskap,
* föreslå hur mentorskap kan redovisas och följas upp inom ramen för Äldreomsorgslyftet,
* samtala med och hämta in synpunkter från Sveriges Kommuner och Regioner, Vårdföretagarna, berörda arbetstagarorganisationer och Föreningen Sveriges socialchefer samt andra relevanta aktörer,
* senast den 31 oktober 2026 redovisa den del av uppdraget som handlar om hur mentorskapet kan redovisas och följas upp inom ramen för Äldreomsorgslyftet.
* senast den 1 mars 2027 slutredovisa uppdraget och samtidigt informera om och tillgängliggöra stödmaterialet.
