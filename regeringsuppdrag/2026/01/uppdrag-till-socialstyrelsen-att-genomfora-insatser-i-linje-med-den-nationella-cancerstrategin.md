# Uppdrag till Socialstyrelsen att genomföra insatser i linje med den nationella cancerstrateginDiarienummer:  S2026/00062

Regeringen uppdrar åt Socialstyrelsen att genomföra insatser i linje med den nationella cancerstrategin.

Socialstyrelsen ska bland annat:

* stärka och utveckla myndighetens process för rekommendationer inom screeningområdet,
* systematiskt följa upp implementeringen av rekommendationer och vårdprogram om screening mot cancer per region och befolkningsgrupp samt för kvinnor och män,
* inkludera evidensbaserade metoder för att nå underrepresenterade grupper i myndighetens screeningrekommendationer,
* möjliggöra publicering av automatiserade rapporter över nationella och regionala ledtidsdata från patientregistret,
* ta forskning och utveckling i särskilt beaktande inom ramen för myndighetens tillståndsutvärdering av den nationella högspecialiserade vården,
* efter behov uppdatera koderna för radiologi och patologi,
* årligen följa upp användningen av rehabiliteringsinsatser vid cancer,
* vidareutveckla och förbättra förutsättningarna för användning av data från cancerregistret,
* se över och vid behov ta fram nationella riktlinjer inom cancerområdet, samt
* se över förutsättningarna för, relevans och möjlighet att ta fram ett gemensamt formulerat mål gällande överlevnad i cancer, i dialog med relevanta aktörer.

Socialstyrelsen ska:

* agera sammankallande och leda arbetet med Samverkansgruppen för svensk cancervård,
* genomföra insatser i linje med den nationella cancerstrategin i samverkan med berörda aktörer, Folkhälsomyndigheten, Regionala cancercentrum i samverkan och svenska ackrediterade cancercentrum samt eventuella andra berörda aktörer.
* samtala med Myndigheten för vård- och omsorgsanalys för att möjliggöra samordning inför den årliga delredovisningen av uppdraget,
* årligen, senast den 1 september, delredovisa uppdraget och senast den 1 september 2030 slutredovisa uppdraget till Regeringskansliet.
