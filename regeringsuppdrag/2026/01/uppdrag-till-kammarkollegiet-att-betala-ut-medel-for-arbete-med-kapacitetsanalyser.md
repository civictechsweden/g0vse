# Uppdrag till Kammarkollegiet att betala ut medel för arbete med kapacitetsanalyserDiarienummer: Fi2025/01984, Fi2025/01995, Fi2026/00145

Regeringen ger Kammarkollegiet i uppdrag att betala ut högst 1 500 000 kronor till Fagersta kommun och högst 1 500 000 kronor till Höglandsförbundet för arbete med kapacitetsanalyser.

Medlen betalas ut engångsvis efter rekvisition till Kammarkollegiet senast den 1 mars 2026. Rätten till bidrag förfaller om rekvisition inte har kommit in inom angiven tid. Medlen ska redovisas mot det inom utgiftsområde 25 Allmänna bidrag till kommuner för budgetåret 2026 uppförda anslaget 1:5 Bidrag för stärkt effektivitet i kommunsektorn, anslagspost 4 Stöd för att stärka mindre kommuners kapacitet.

Kammarkollegiet får betala ut medel under förutsättning att Fagersta kommun respektive Höglandsförbundet försäkrar att de kommer att

* använda medlen som längst fram till den 15 december 2026 för arbete med att analysera vad som påverkar kapaciteten i de berörda kommunerna och hur utvecklingen av kapaciteten kan bedömas i kommunerna på lång sikt (minst 10 år) samt för redovisning kopplad till det arbetet,
* redovisa resultatet av arbetet till Regeringskansliet (Finansdepartementet) senast den 15 december 2026,
* lämna en ekonomisk redovisning och återbetala medel som inte använts för avsett ändamål till Kammarkollegiet senast den 30 januari 2027, och
* lämna underlag som är undertecknade i original av behöriga företrädare.
