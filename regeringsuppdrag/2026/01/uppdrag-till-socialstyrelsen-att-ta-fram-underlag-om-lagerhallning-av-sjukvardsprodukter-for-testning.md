# Uppdrag till Socialstyrelsen att ta fram underlag om lagerhållning av sjukvårdsprodukter för testningDiarienummer:  S2026/00014

Regeringen uppdrar åt Socialstyrelsen att, tillsammans med Folkhälsomyndigheten och regionerna, ta fram ett underlag om vilka sjukvårdsprodukter som kan vara aktuella för lagerhållning för storskalig testning. Detta i händelse av sådan omfattande smittspridning som kan få allvarliga konsekvenser för samhället.

Socialstyrelsen ska bland annat:

* bedöma och föreslå vilka sjukvårdsprodukter som på ett ändamålsenligt och kostnadseffektivt sätt behöver lagerhållas av regionerna för att genomföra storskalig testning i händelse av omfattande smittspridning.
* beräkna kostnaderna för lagerhållning av de aktuella sjukvårdsprodukterna för storskalig testning.
* ta hänsyn till det arbete som genomförs inom ramen för Uppdrag till Socialstyrelsen att förbereda arbetet med att genomföra förslagen i lagrådsremissen Hälso- och sjukvårdens beredskap  avseende regioner och kommuners lagerhållningsskyldighet och de författningsändringar som framgår av proposition 2024/25:167.
* i samverkan med Folkhälsomyndigheten lämna föreslå nivåer av lagerhållning vid storskalig smittspridning, vilka ska användas som grund för de kostnadsberäkningar som ska genomföras.
* senast den 17 mars 2026 muntligt delredovisa av uppdraget och senast den 30 juni 2026 skriftlig slutredovisa uppdraget till Regeringskansliet.
