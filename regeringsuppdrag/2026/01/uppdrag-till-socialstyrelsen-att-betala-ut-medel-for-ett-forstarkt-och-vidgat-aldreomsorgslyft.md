# Uppdrag till Socialstyrelsen att betala ut medel för ett förstärkt och vidgat ÄldreomsorgslyftDiarienummer:  S2026/00072

Regeringen uppdrar åt Socialstyrelsen att betala ut statsbidrag till kommuner inom ramen för det så kallade Äldreomsorgslyftet.

Pengarna för 2026 får bland annat användas för personal i bostad med särskild service enligt lagen om stöd och service till vissa funktionshindrade (LSS) och vissa utbildningsområden för denna personal, vissa ledarskapsutbildningar som inte är på högskolenivå samt utbildningar och insatser med koppling till språkutveckling.

Socialstyrelsen ska bland annat:

* informera kommunerna om hur Äldreomsorgslyftet ska genomföras,
* administrera och följa upp hur medlen har använts enligt myndighetens anvisningar och i vilken utsträckning som privata utförare har beretts tillgång till och hur de förbrukat stimulansmedlen,
* redogöra för orsaker till om privata utförare inte beretts tillgång till, inte velat ta del av medlen eller inte använt tilldelade medel,
* redovisa hur fördelningen gjorts mellan hemtjänst och särskilt boende för äldre samt mellan personal i äldreomsorg och i LSS-boende,
* bedöma bidragets användning i förhållande till bidrag enligt förordningen om statsbidrag till kommuner för att säkerställa en god omsorg och hälso- och sjukvård för äldre personer,
* årligen senast den 31 oktober redovisa uppdraget till Regeringskansliet.
