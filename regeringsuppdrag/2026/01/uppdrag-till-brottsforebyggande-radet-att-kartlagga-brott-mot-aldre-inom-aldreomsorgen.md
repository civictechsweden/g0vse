# Uppdrag till Brottsförebyggande rådet att kartlägga brott mot äldre inom äldreomsorgenDiarienummer:  S2026/00116

Regeringen uppdrar åt Brottsförebyggande rådet, Brå, att kartlägga brott mot äldre inom äldreomsorgen. Kartläggningen ska innefatta vilka typer av brott som begås mot äldre personer inom äldreomsorgen. Kartläggningen ska belysa könsskillnader i utsattheten.

Brå ska bland annat:

* redogöra för faktorer som ökar risken för brott eller möjliggör brottslighet inom äldreomsorgen, samt om utsattheten uppmärksammas och polisanmäls,
* föreslå åtgärder utifrån kartläggningens resultat,
* inhämta kunskap, erfarenheter och befintliga data från Inspektionen för vård och omsorg, Socialstyrelsen och Jämställdhetsmyndigheten,
* redovisa uppdraget till Regeringskansliet senast den 17 december 2027.
