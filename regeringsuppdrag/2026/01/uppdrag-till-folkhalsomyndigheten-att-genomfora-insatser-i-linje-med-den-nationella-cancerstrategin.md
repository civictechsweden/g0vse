# Uppdrag till Folkhälsomyndigheten att genomföra insatser i linje med den nationella cancerstrateginDiarienummer:  S2026/00064

Regeringen uppdrar åt Folkhälsomyndigheten att bidra till genomförandet av den nationella cancerstrategin.

Folkhälsomyndigheten ska bland annat:

* stärka samverkan mellan aktörer som arbetar med cancerspecifika risk- och skyddsfaktorer och sådana som arbetar mot icke-smittsamma sjukdomar brett,
* identifiera insatser för ett samordnat arbete mot cancer och andra icke-smittsamma sjukdomar samt komplettera indikationerna i uppföljningen av folkhälsan i Sverige med fler cancerspecifika riskfaktorer,
* samtala med Myndigheten för vård- och omsorgsanalys för att möjliggöra samordning inför den årliga delredovisningen av uppdraget, som sammanfaller med den årliga delredovisningen av Myndigheten för vård- och omsorgsanalys uppdrag att följa upp uppfyllelsen av målen i den nationella cancerstrategin,
* senast den 1 september 2026 delredovisa uppdraget och senast den 31 mars 2027 slutredovisa uppdraget till Regeringskansliet.
