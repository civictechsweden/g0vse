# Uppdrag till Bolagsverket och Myndigheten för digital förvaltning att utveckla en nationell infrastruktur för kontroll av behörighet

Regeringen ger Bolagsverket och Myndigheten för digital förvaltning i uppdrag att gemensamt utveckla en nationell infrastruktur för kontroll av behörighet till BORIS (Beneficial Ownership Interconnection System) via e-juridikportalen, i enlighet med vad som följer av EU:s nya penningtvättsdirektiv.

* Bolagsverket ska ta fram en teknisk lösning som möjliggör kontroll av behörighet för fysisk person att elektroniskt kunna ta del av information om verkliga huvudmän via e-juridikportalen.
* Myndigheten för digital förvaltning – som ansvarar för den svenska eIDAS-noden som möjliggör gränsöverskridande e-legitimering – ska integrera den svenska infrastrukturen för identitetskontroll med Bolagsverkets lösning för kontroll av behörighet enligt punkten ovan för att åtkomst till e-juridikportalen och BORIS därigenom ska kunna ges. Myndigheten för digital förvaltning ska biträda Bolagsverket i realiseringen av den gemensamma lösningen och genom eIDAS-noden förse Bolagsverket med samtliga data som krävs för att Bolagsverket ska kunna hantera ärendena.

Bolagsverket och Myndigheten för digital förvaltning ska senast den 1 september 2026 gemensamt redovisa uppdraget till Regeringskansliet (Finansdepartementet).
