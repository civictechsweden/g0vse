# Uppdrag till Socialstyrelsen att fördela, betala ut och följa upp medel för att korta vårdköernaDiarienummer:  S2026/00052

Regeringen uppdrar åt Socialstyrelsen att fördela, betala ut och följa upp prestationsbaserade medel till regionerna i syfte att öka produktionen inom vissa områden.

Socialstyrelsen ska bland annat:

* under 2026 betala ut högst 750 miljoner kronor i prestationsbaserade medel till regionerna,
* senast den 28 februari 2026 meddela regionerna villkoren för att få ta del av bidraget,
* följa upp resultaten av de prestationsbaserade medlen, till exempel genom att sammanställa och analysera regionernas uppfyllnadsgrad av prestationskraven,
* löpande informera Regeringskansliet om hur arbetet med uppdraget fortskrider,
* senast den 31 mars 2027 slutredovisa uppdraget till Regeringskansliet.
