# Uppdrag att pröva förslag till arbetsprocess för nivåstrukturering av högspecialiserad vård

Regeringen ger Socialstyrelsen i uppdrag att pröva det förslag till arbetsprocess för nivåstrukturering av högspecialiserad vård som Socialstyrelsen presenterade i juni 2017\.


Arbetsprocessen ska prövas inom ett begränsat antal vårdområden. Socialstyrelsen bör, parallellt med att pröva arbetsprocessen
inom pilotområdena, påbörja arbetet med nivåstrukturering även
inom ytterligare vårdområden. Socialstyrelsen ska hålla regeringen (Socialdepartementet) uppdaterad om hur arbetet fortskrider.

Socialstyrelsen ska senast den 15 juni 2018 ha avslutat arbetet inom de utvalda vårdområdena.
