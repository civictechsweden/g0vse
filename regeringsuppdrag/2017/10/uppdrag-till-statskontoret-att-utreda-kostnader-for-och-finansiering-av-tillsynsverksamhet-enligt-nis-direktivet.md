# Uppdrag till Statskontoret att utreda kostnader för och finansiering av tillsynsverksamhet enligt NIS-direktivet

Regeringen uppdrar åt Statskontoret att utreda

* de ekonomiska konsekvenserna för de myndigheter som får ansvar för löpande tillsyn av leverantörer av samhällsviktiga tjänster och leverantörer av digitala tjänster enligt direktivet 2016/1148/EU om åtgärder för en hög gemensam nivå på säkerhet i nätverks\- och informationssystem i hela unionen (NIS\-direktivet), och
* om tillsynsverksamheten bör avgiftsfinansieras och, oavsett vilken bedömning som görs i den delen, föreslå hur avgiftsfinansiering kan utformas för varje sektor i direktivet.

Myndigheten för samhällsskydd och beredskap, Ekonomistyrningsverket, de av utredningen föreslagna tillsynsmyndigheterna och andra berörda myndigheter ska samverka med Statskontoret i uppdraget.

Statskontoret ska hålla Regeringskansliet (Justitiedepartementet) informerat om arbetets gång.

Uppdraget ska redovisas senast den 15 mars 2018\.
