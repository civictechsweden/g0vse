# Uppdrag till Statistiska centralbyrån att redovisa registerdata om integration på nationell, regional och lokal nivå

Regeringen beslutar att uppdra till Statistiska centralbyrån (SCB) att redovisa registerdata om integration på nationell, regional och lokal nivå i enlighet med tidigare beslut.


SCB ska genomföra följande förändringar och tillägg avseende den redovisade statistiken:

* Inom området Arbetsmarknad ska fler bakgrundsvariabler än idag kunna korsas med varandra. På lokal nivå (URB\- och LUA\-områden) ska kön kunna korsas med övriga bakgrundsvariabler.
* Följande indikatorer ska läggas till och data tas fram för perioden 1997–2016: Andel inskrivna arbetslösa samt Unga i åldersgruppen 16–19 som varken arbetar eller studerar.
* De variabler under området Arbetsmarknad som i dagsläget inte är definierade på ett ändamålsenligt sätt ska justeras.
* De beräkningar som är baserade på ett mindre antal observationer, och därmed behäftade med större osäkerhet, ska belysas genom att fotnotstexterna utökas.

Samtliga förändringar och tillägg ska göras i samråd med Arbetsmarknadsdepartementet.

Statistiken ska presenteras på SCB:s webbplats under 2017 och 2018 och ska avse data för 2016\.
