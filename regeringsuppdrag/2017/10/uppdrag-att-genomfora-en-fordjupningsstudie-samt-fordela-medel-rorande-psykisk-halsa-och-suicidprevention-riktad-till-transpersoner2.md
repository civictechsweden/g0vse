# Uppdrag att genomföra en fördjupningsstudie samt fördela medel rörande psykisk hälsa och suicidprevention riktad till transpersoner

Regeringen ger Folkhälsomyndigheten i uppdrag att genomföra en fördjupningsstudie
samt fördela medel rörande psykisk hälsa och suicidprevention riktad till transpersoner.

Fördjupningsstudien ska vara kvalitativ och ses som ett komplement till de studier som Folkhälsomyndigheten genomförde under åren 2015–2016 kring personer med transerfarenhet och deras behov.

I studien ingår att lämna förslag till insatser som kan minska den psykiska ohälsan samt förebygga suicid hos transpersoner. Unga transpersoners behov ska särskilt beaktas.

Folkhälsomyndigheten får också i uppdrag att fördela medel till icke vinstdrivande organisationer i syfte att stärka transpersoners rättigheter och möjligheter.

Medlen ska fördelas efter ett särskilt ansökningsförfarande för åtgärder för att minska den psykiska ohälsan samt förebygga suicid bland transpersoner. Medlen ska fördelas som projektbidrag i arbetet med suicidprevention och psykisk hälsa för personer med transerfarenhet. Högst 600 000 kronor av de sammanlagt 1 600 000 kronor som satsningen uppgår till får betalas ut i sådant projektbidrag

Uppdraget ska redovisas till Regeringskansliet (Socialdepartementet) senast den 1 oktober 2019.
