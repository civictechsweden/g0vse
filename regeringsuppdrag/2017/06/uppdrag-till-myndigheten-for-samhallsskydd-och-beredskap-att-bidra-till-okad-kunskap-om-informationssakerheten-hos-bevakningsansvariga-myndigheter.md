# Uppdrag till Myndigheten för samhällsskydd och beredskap att bidra till ökad kunskap om informationssäkerheten hos bevakningsansvariga myndigheter

Myndigheten för samhällsskydd och beredskap (MSB) ska, i samverkan med Försvarsmakten och Säkerhetspolisen, redovisa en sammanvägd rapport utifrån samtliga bevakningsansvariga myndigheters redovisningar av uppdraget att analysera och bedöma informationssäkerheten i den egna verksamheten (Ju2017/05787/SSK). Vid genomförandet ska också krisberedskapsperspektivet samt planeringen för det civila försvaret beaktas.


Uppdraget ska redovisas till Regeringskansliet (Justitiedepartementet) senast den 1 oktober 2018\. MSB ska också lämna återkoppling till de bidragande myndigheterna i syfte att återföra kunskap och möjliggöra lärdomar.

[Pressmeddelande: Ny nationell informations\- och cybersäkerhetsstrategi](/pressmeddelanden/2017/06/ny-nationell-informations--och-cybersakerhetstrategi/)
