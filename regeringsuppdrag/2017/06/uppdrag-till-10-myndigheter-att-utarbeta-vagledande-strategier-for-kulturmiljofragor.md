# Uppdrag till 10 myndigheter att utarbeta vägledande strategier för kulturmiljöfrågor

Regeringen uppdrar åt Naturvårdsverket, Havs\- och vattenmyndigheten, Boverket, Statens jordbruksverk, Skogsstyrelsen, Trafikverket, Tillväxtverket, Sveriges geologiska undersökning, Statens fastighetsverk och Fortifikationsverket att utarbeta vägledande strategier för kulturmiljöfrågor.


Uppdraget ska rapporteras av respektive myndighet till Regeringskansliet senast den 31 oktober 2019\.

Regeringen ger samtidigt Riksantikvarieämbetet i uppdrag att övergripande stödja myndigheternas arbete och ansvara för en gemensam dialog och erfarenhetsutbyte i framtagande och genomförande av strategierna.

Riksantikvarieämbetet ska till Regeringskansliet delrapportera sin del av uppdraget senast den 31 mars 2018 och slutrapportera senast den 31 januari 2020\.
