# Uppdrag till Havs- och vattenmyndigheten att föreslå föreskrifter för att undvika vattenbrist

Regeringen uppdrar åt Havs- och vattenmyndigheten att utreda möjligheter, förutsättningar, konsekvenser samt ett eventuellt behov av att införa föreskrifter om rätt att under allvarliga och akuta förhållanden begränsa tillstånd att bortleda vatten från ett vattenområde, alternativt hindra sådant bortledande, för att undvika vattenbrist. Om förutsättning för och ett behov av föreskrifter bedöms föreligga ska myndigheten även utarbeta förslag till föreskrifter.

Myndigheten ska även belysa hur eventuella förslag förhåller sig till dagens reglering i 2 kap. 10 § lagen (1998:812) om särskilda bestämmelser om vattenverksamhet.
Havs- och vattenmyndigheten ska redovisa uppdraget till Regeringskansliet (Miljö- och energidepartementet) senast den 31 januari 2018.
