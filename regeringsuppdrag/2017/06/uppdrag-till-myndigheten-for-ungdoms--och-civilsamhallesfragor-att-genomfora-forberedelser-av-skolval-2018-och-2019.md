# Uppdrag till Myndigheten för ungdoms- och civilsamhällesfrågor att genomföra förberedelser av skolval 2018 och 2019

Regeringen uppdrar åt Myndigheten för ungdoms- och civilsamhällesfrågor (MUCF) att genomföra förberedelser av skolval 2018 och 2019. MUCF ska redovisa uppdraget till Regeringskansliet (Kulturdepartementet) senast den 28 februari 2018.

Förberedelserna av skolval ska omfatta verksamhet i samband med de allmänna valen 2018 och Europaparlamentsvalet 2019. Med skolval 2018 och 2019 ska eleverna ges möjlighet att rösta dels i samband med de nationella allmänna valen, dels i samband med Europaparlamentsvalet. Särskild vikt ska läggas vid att tillgängliggöra skolval för skolor i socioekonomiskt svaga områden.
