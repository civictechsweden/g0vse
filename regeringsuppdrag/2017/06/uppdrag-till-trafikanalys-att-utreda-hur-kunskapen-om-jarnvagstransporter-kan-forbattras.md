# Uppdrag till Trafikanalys att utreda hur kunskapen om järnvägstransporter kan förbättras

Regeringen uppdrar åt Trafikanalys att utreda förutsättningarna för att kontinuerligt ta fram ett utvecklat kunskapsunderlag om transporter på järnväg. Fokus ska ligga på förbättrad kunskap om gods- och passagerarflöden genom att ta fram data med högre geografisk upplösning och som ger bättre möjlighet till jämförelser inom och mellan trafikslag än vad som redovisas i dagens statistik. För godstransporter avses godsflöden med varugruppsindelning med ökad geografisk uppdelning.

Trafikanalys ska slutredovisa uppdraget till Regeringskansliet (Näringsdepartementet) **senast 1 februari 2018**.
