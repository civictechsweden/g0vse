# Uppdrag till Myndigheten för samhällsskydd och beredskap att bidra till ökad kunskap och samverkan på informationssäkerhetsområdet

1\. Regeringen uppdrar åt Myndigheten för samhällsskydd och beredskap (MSB) att, i samverkan med Sveriges kommuner och landsting (SKL), E\-hälsomyndigheten och Socialstyrelsen, kartlägga och analysera informationssäkerhetsarbetet inom landstingens hälso\- och sjukvårdsverksamhet.

Uppdraget ska redovisas senast 1 oktober 2018\.

2\. Regeringen uppdrar åt MSB att verka för att de privat\-offentliga samarbetsformerna stärks. I uppdraget ingår att bedöma vilka branscher och sektorer som bör prioriteras.

Uppdraget ska redovisas senast 1 mars 2018 och av redovisningen ska det framgå vilka åtgärder MSB har vidtagit och vilken effekt dessa har haft samt vilka ytterligare åtgärder MSB planerar att vidta.

[Pressmeddelande: Ny nationell informations\- och cybersäkerhetsstrategi](/pressmeddelanden/2017/06/ny-nationell-informations--och-cybersakerhetstrategi/)
