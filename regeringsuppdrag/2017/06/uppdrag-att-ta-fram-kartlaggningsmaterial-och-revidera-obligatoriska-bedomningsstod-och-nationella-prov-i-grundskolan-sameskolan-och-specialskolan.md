# Uppdrag att ta fram kartläggningsmaterial och revidera obligatoriska bedömningsstöd och nationella prov i grundskolan, sameskolan och specialskolan

Regeringen ger Statens skolverk i uppdrag att ta fram förslag till kartläggningsmaterial i språklig medvetenhet och matematiskt tänkande för förskoleklassen samt revidera de obligatoriska bedömningsstöden i årskurs 1 och de nationella proven i årskurs 3 i grundskolan och sameskolan respektive i årskurs 4 i specialskolan.


Skolverket ska löpande hålla Regeringskansliet (Utbildningsdepartementet) informerat om arbetet. Uppdraget ska redovisas senast den 15 juni 2018 till Regeringskansliet (Utbildningsdepartementet).
