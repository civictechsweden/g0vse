# Uppdrag att göra en myndighetsanalys av Arvfondsdelegationen

Regeringen uppdrar åt Statskontoret att göra en myndighetsanalys av Arvsfondsdelegationen.

Statskontoret ska:

* analysera hur Arvsfondsdelegationen fullgör sitt uppdrag,
* analysera hur interna och externa faktorer påverkar myndighetens möjlighet att fullgöra sitt uppdrag,
* belysa frågeställningar som är särskilt viktiga för myndighetens förutsättningar att fullgöra sitt uppdrag framöver,
* analysera om, och i så fall vilka, andra förutsättningar som kan behövas för att uppdraget ska kunna genomföras så effektivt som möjligt, och
* lämna en redogörelse som ska utgöra ett underlag i regeringens bedömning av om styrningen är ändamålsenlig.

Uppdraget ska redovisas till regeringen senast den 30 november 2017.
