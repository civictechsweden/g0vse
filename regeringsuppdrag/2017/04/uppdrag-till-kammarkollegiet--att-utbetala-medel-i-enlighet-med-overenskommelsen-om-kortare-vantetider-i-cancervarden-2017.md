# Uppdrag till Kammarkollegiet  att utbetala medel i enlighet med överenskommelsen om kortare väntetider i cancervården 2017

Kammarkollegiet har fått uppdraget att betala ut totalt 204 miljoner kronor till de landsting som uppfyller villkoren i överenskommelsen mellan staten och Sveriges Kommuner och Landsting (SKL) om kortare väntetider i cancervården 2017\.


Dessa medel utgör ena halvan av det sammanlagda stödet. Totalt kommer landstingen som uppfyller överenskommelsens krav att få 407 miljoner kronor i stimulansmedel under 2017\. För att få ta del av den första halvan av årets statsbidrag ska landstingen och regionerna skicka in handlingsplaner som bland annat beskriver hur årets arbete med införandet av de standardiserade vårdförloppen ska ske. Det aktuella beslutet gäller enbart den första delen av överenskommelsen, dvs. inlämnande av handlingsplan.

För att få ta del av den andra halvan ska man kunna visa att man till den första november i år har infört dem. En motsvarande summa betalas därför också ut i slutet av året till de landsting som nått målen.
