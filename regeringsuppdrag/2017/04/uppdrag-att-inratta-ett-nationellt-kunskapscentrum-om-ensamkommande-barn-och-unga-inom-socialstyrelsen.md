# Uppdrag att inrätta ett nationellt kunskapscentrum om ensamkommande barn och unga inom Socialstyrelsen

Socialstyrelsen ska inrätta ett nationellt kunskapscentrum om ensamkommande barn och unga. Kunskapscentrumet ska bildas och integreras som en funktion inom myndigheten.


Socialstyrelsen ska utveckla och förmedla sådan kunskap som stärker arbetet med ensamkommande barn och unga inom socialtjänsten och hälso\- och sjukvården.

Uppdraget ska belysa hur samarbetet mellan kommuner och landsting kan utvecklas så att olika yrkesgrupper inom skolan, inklusive elevhälsan, hälso\- och sjukvården och socialtjänsten, kan arbeta för att trygga barns och ungas skolgång.

Uppdraget sträcker sig till utgången av 2020\.
