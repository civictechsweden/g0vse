# Uppdrag till Arbetsförmedlingen att förbereda överföring av vissa uppgifter till Försäkringskassan

Regeringen uppdrar åt Arbetsförmedlingen att förbereda överföring av uppgiften att handlägga etableringsersättning till vissa nyanlända invandrare till Försäkringskassan den 1 januari 2018\. Uppdraget ges med förbehåll för riksdagens beslut i nödvändiga delar.


Arbetsförmedlingen ska samråda med Försäkringskassan vid uppdragets genomförande.

Arbetsförmedlingen ska vid genomförandet av uppdraget beakta 6 b § lagen (1982:80\) om anställningsskydd.

Arbetsförmedlingen ska senast den 1 november 2017 till Regeringskansliet (Arbetsmarknadsdepartementet) redogöra för de personella konsekvenserna av förändringen.

Arbetsförmedlingen ska löpande informera Regeringskansliet (Arbetsmarknadsdepartementet) om genomförandet av uppdraget och återrapportera uppdraget till Regeringskansliet (Arbetsmarknadsdepartementet) senast den 22 februari 2018\.
