# Uppdrag att utreda förbud mot utvinning av uran

Regeringen uppdrar åt Naturvårdsverket att utreda hur ett förbud mot utvinning av uran bör utformas. Utredningen ska också ta ställning till om det behövs särskilda bestämmelser avseende när uran skulle kunna utvinnas som biprodukt vid utvinning av andra mineral. Naturvårdsverket ska även utreda konsekvenserna av ett eventuellt förbud mot prospektering av uran.

Naturvårdsverket ska redovisa uppdraget till Regeringskansliet (Miljö\- och energidepartementet) senast den 15 september 2017\.
