# Uppdrag till Kammarkollegiet att betala Sveriges medlemsavgift i Globalt forum för överskottskapacitet av stål

Sverige deltar som medlem i aktiviteter som genomförs inom Globalt forum för överskottskapacitet av stål (Global forum on steel excess capacity). Syftet med forumet är att stärka kommunikation och samarbete för att förbättra stålmarknadens funktion. Forumet, som faciliteras av OECD med aktivt stöd från G20\-medlemsstaterna och intresserade OECD\-medlemsstater, ska leda till utökat internationellt informationsutbyte och samarbete.


Regeringen beslutar att utbetala 7 600 euro till OECD för medlemsavgift 2017 avseende Sveriges deltagande i Globalt forum för överskottskapacitet av stål. Medlen betalas ut engångsvis av Kammarkollegiet efter utbetalningsdokument som ges in till Kammarkollegiet **senast den 15 september 2017**.
