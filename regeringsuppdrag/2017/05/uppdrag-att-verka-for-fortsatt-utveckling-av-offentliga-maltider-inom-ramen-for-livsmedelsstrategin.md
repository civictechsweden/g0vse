# Uppdrag till Livsmedelsverket att verka för fortsatt utveckling av offentliga måltider inom ramen för livsmedelsstrategin

Regeringen uppdrar åt Livsmedelsverket att genomföra nedanstående uppdrag inom ramen för livsmedelsstrategin prop. 2016/17:104 En livsmedelsstrategi för Sverige – fler jobb och hållbar tillväxt i hela landet. Syftet med livsmedelsstrategin är att skapa en långsiktigt hållbar och konkurrenskraftig livsmedelskedja.


Uppdraget till Livsmedelsverket är en åtgärd inom livsmedelsstrategins strategiska område Konsument och marknad och ska bidra med kompetens inom området offentliga måltider (se regeringens bedömning i 8\.2 i prop. 2016/17:104\).

Livsmedelsverket ska senast den 28 februari årligen lämna in en delrapport om genomförande av uppdraget om offentliga måltider och **senast den 28 februari 2020 en slutrapport**. Rapporterna ska lämnas till Regeringskansliet (Näringsdepartementet) samt Statens jordbruksverk (Jordbruksverket).
