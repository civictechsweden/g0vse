# Uppdrag till Konsumentverket att stimulera miljösmarta konsumtionsmönster

Regeringen uppdrar åt Konsumentverket att vidta åtgärder som ska stimulera konsumenter till mer miljösmarta konsumtionsmönster.

I uppdraget ingår att vidta lämpliga åtgärder för att underlätta undervisningen i skolan om konsumtionens påverkan på miljön. Konsumentverket bör inhämta synpunkter och tillvarata de kunskaper och den erfarenhet som finns hos Naturvårdsverket, Kemikalieinspektionen, Statens skolverk och andra berörda myndigheter.

Konsumentverket ska senast den 1 mars 2018 och 1 mars 2019 redovisa hur arbetet har utförts och i en rapport till Regeringskansliet (Finansdepartementet) senast den 1 mars 2020 samlat redovisa och göra en bedömning av de resultat som har uppnåtts.
