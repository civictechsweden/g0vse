# Uppdrag om nationellt arbete om traditionell kunskap för bevarande och hållbart nyttjande av biologisk mångfald

Sametinget och Naturvårdsverket får i uppdrag att föreslå åtgärder för att stärka bevarandet av traditionell kunskap om Sveriges biologiska mångfald.

Regeringen ger Naturvårdsverket och Sametinget i uppdrag att föreslå åtgärder för att långsiktigt säkerställa att artiklarna 8 j och 10 c i konventionen för biologisk mångfald (CBD) genomförs i Sverige. Förslagen ska utformas utifrån förutsättningen att de två myndigheterna tilldelas ett gemensamt fokalpunktsansvar för genomförandet i Sverige av artiklarna 8 j och 10 c i CBD. Sametinget ansvarar för de delar som rör den samiska kunskapstraditionen och Naturvårdsverket ansvarar för annan kunskapstradition.

Myndigheterna ska samverka i arbetet och förslagen utformas så att de kan stärka den egna myndighetens och andra nationella myndigheters fortsatta genomförandearbete.

Myndigheterna ska redovisa uppdraget gemensamt till Miljö\- och energidepartementet och Kulturdepartementet senast den 28 februari 2018\.
