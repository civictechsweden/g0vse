# Uppdrag att ta fram en plan för det löpande effektiviseringsarbetet åren 2017–2021

Läkemedelsverket får i uppdrag att ta fram en plan för hur myndigheten avser arbeta med det löpande effektiviseringsarbetet åren 2017–2021\.


Läkemedelsverkets verksamhet är i huvudsak avgiftsfinansierad och myndigheten har inte något förvaltningsanslag. Detta innebär att Läkemedelsverkets ekonomi inte fullt ut är föremål för årlig PLO, den så kallade pris\- och löneomräkningen i staten. Läkemedelsverket har därför inte samma inbyggda krav på effektivisering som myndigheter med förvaltningsanslag har. (PLO syftar till att myndigheter med förvaltningsanslag i sina anslag kompenseras för omvärldens prisförändringar samtidigt som de åläggs ett effektivitets\- och produktivitetskrav.)

Regeringen vill genom detta uppdrag bland annat uppmärksamma det goda effektiviseringsarbete som pågår i myndigheten. För att det tydligt ska framgå att samma förväntningar på effektvisering gäller för Läkemedelsverket som för övriga förvaltningsmyndigheter behöver detta regleras på annat sätt än genom PLO. Av den anledningen får Läkemedelsverket i uppdrag att ta fram plan för det löpande effektiviseringsarbetet åren 2017–2021\.

Målet med planen är att den ska möjliggöra uppföljning av kostnader och kvalitet i effektiviseringsarbetet och att den ska utgöra underlag i löpande dialoger mellan myndigheten och regeringen.
