# Uppdrag till Polismyndigheten angående förbättrad arbetsmiljö och fler karriärvägar för polisanställda

Regeringen ger Polismyndigheten i uppdrag att skapa förutsättningar för ytterligare förbättringar av arbetsmiljön samt fler karriärvägar för polisanställda enligt följande.

### Intensifierat arbetsmiljöarbete

Polismyndigheten ska intensifiera det fortsatta systematiska arbetsmiljöarbetet inom de områden som identifierades i den arbetsmiljöstrategi som beslutades av myndigheten förra året, dvs.

* ledarskap/organisatorisk arbetsmiljö
* medarbetarskap
* fysisk arbetsmiljö
* social arbetsmiljö
* arbetsbelastning
* hot och våld

### Fler utvecklings- och karriärvägar

Polismyndigheten ska också ta fram en strategisk plan på kort och lång sikt för fler utvecklings- och karriärvägar inom myndigheten.

### Uppdraget ska utföras i samverkan

Polismyndigheten ska under uppdraget samverka med berörda arbetstagarorganisationer. Polismyndigheten ska även vid behov samråda med andra myndigheter.

## Redovisning av uppdraget

Regeringskansliet (Justitiedepartementet) ska informeras om hur arbetet fortlöper senast den 1 februari 2018. Uppdraget ska slutredovisas senast den 1 november 2018. Redovisningen ska innehålla en redogörelse för vilka behov myndigheten har identifierat genom arbetet och hur dessa behov kan tillgodoses.
