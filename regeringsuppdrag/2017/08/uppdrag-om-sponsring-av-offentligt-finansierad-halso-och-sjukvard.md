# Uppdrag om sponsring av offentligt finansierad hälso- och sjukvård

Myndigheten för vård- och omsorgsanalys ska kartlägga vårdsponsring och vårdsponsringsavtal i hälso- och sjukvården.

Kartläggningen ska visa:

* i vilken utsträckning och i vilka former sponsring av vård förekommer, samt
* eventuella konsekvenser av sponsringen för vårdverksamheten.

Myndigheten ska också analysera vårdsponsringens förhållande till relevanta lagar och regler.

Uppdraget ska redovisas till Socialdepartementet senast den 1 oktober 2018.
