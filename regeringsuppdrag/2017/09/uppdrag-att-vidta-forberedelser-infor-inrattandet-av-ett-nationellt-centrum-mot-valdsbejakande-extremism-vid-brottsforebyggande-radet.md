# Uppdrag att vidta förberedelser inför inrättandet av ett nationellt centrum mot våldsbejakande extremism vid Brottsförebyggande rådet

Regeringen uppdrar åt Brottsförebyggande rådet (Brå) att vidta förberedelser inför inrättandet av ett nationellt centrum mot våldsbejakande extremism vid Brå den 1 januari 2018.

Brå ska löpande informera Regeringskansliet (Justitiedepartementet) om uppdragets genomförande. En delredovisning ska göras senast den 1 november 2017. Uppdraget ska slutredovisas till Regeringskansliet (Justitiedepartementet) senast den 29 mars 2018. Av redovisningen ska framgå hur uppgiften har organiserats och eventuella konsekvenser för myndighetens personal.

Uppdraget ges med förbehåll för riksdagens godkännande i nödvändiga delar.
