# Uppdrag att ta fram underlag för hur ackreditering och standardisering kan användas för att främja svensk export

Regeringen uppdrar åt Styrelsen för ackreditering och teknisk kontroll (Swedac) att analysera och redovisa hur ackreditering tillsammans med standardisering kan användas för att främja svensk export.


Swedac ska även lämna förslag på hur slutsatserna av analysen kan förmedlas till berörda företag. Uppdraget ska genomföras i samråd med Kommerskollegium, Tillväxtverket, Verket för innovationssystem (Vinnova) och Sveriges Standardiseringsförbund i den anda som präglar Team Sweden.

Uppdraget ska redovisas till Regeringskansliet (Utrikesdepartementet) senast den 30 mars 2018\.
