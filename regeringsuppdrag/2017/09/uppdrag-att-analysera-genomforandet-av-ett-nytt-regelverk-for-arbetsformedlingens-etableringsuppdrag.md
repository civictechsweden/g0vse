# Uppdrag att analysera genomförandet av ett nytt regelverk för Arbetsförmedlingens etableringsuppdrag

Regeringen uppdrar åt Statskontoret att analysera Arbetsförmedlingens genomförande av det nya etableringsregelverket som börjar gälla den 1 januari 2018\.


Statskontoret ska inom ramen för uppdraget analysera om syftet att skapa ett mer effektivt och flexibelt regelverk för Arbetsförmedlingens etableringsuppdrag uppnås, i enlighet med vad regeringen har gett uttryck för.

Statskontoret ska också vid behov föreslå ytterligare åtgärder som regeringen eller Arbetsförmedlingen bör vidta för att syftet med det nya regelverket ska uppnås.

Uppdraget ska redovisas till Regeringskansliet (Arbetsmarknads\-departementet) senast den 28 januari 2019\.
