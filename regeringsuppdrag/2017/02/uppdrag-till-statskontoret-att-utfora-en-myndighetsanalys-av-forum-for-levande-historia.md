# Uppdrag till Statskontoret att utföra en myndighetsanalys av Forum för levande historia

Regeringen uppdrar åt Statskontoret att utföra en myndighetsanalys av Forum för levande historia (FLH) enligt den modell som Statskontoret redovisade till regeringen i december 2008 i rapporten Modell för myndighetsanalyser (2008:17\). Uppdraget ska redovisas till Regeringskansliet (Kulturdepartementet) senast den 2 juni 2017\.


Statskontoret ska

* beskriva och analysera hur FLH fullgör sitt uppdrag utifrån tilldelade mål, uppgifter, prioriteringar och resurser
* analysera hur interna och externa faktorer påverkar myndighetens möjligheter att fullgöra sitt uppdrag, med fokus på faktorer som är särskilt viktiga för verksamheten,
* analysera hur FLH samverkar med andra myndigheter och aktörer,
* analysera om regeringens styrning av verksamheten är ändamålsenlig,
* identifiera områden som myndigheten eller regeringen behöver utveckla för att myndigheten ska kunna fullgöra sitt uppdrag framöver, samt föreslå hur detta bör göras.
