# Uppdrag att utbetala medel till Världsantidopningsbyrån (WADA)

Regeringen beslutar att ge Kammarkollegiet i uppdrag att engångsvis utan rekvisition utbetala 160 969 US-dollar till Världsantidopningsbyrån (WADA) som bidrag till finansieringen av dess verksamhet under 2017.

Världsantidopningsbyrån (WADA) har bildats på initiativ av den Internationella olympiska kommittén och företrädare för mellanstatliga organisationer och regeringar i hela världen. För att finansiera byråns verksamhet har en fördelning av bidrag till verksamheten beräknats.

Efter avslutade förhandlingar har Europarådet och WADA informerat
Regeringskansliet om förslaget till fördelning av Europas regeringars andel av WADA:s budget för 2017. Sveriges andel uppgår till 160 969 US-dollar.
