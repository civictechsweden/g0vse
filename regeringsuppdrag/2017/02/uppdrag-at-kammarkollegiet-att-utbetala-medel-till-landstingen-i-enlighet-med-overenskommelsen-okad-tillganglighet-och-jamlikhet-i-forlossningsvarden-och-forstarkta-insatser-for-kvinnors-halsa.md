# Uppdrag åt Kammarkollegiet att utbetala medel till landstingen i enlighet med överenskommelsen Ökad tillgänglighet och jämlikhet i förlossningsvården och förstärkta insatser för kvinnors hälsa

Regeringen har i januari 2017 godkänt en överenskommelse mellan staten och SKL om ökad tillgänglighet och jämlikhet i förlossningsvården och förstärkta insatser för kvinnors hälsa. Regeringen ger nu Kammarkollegiet i uppdrag att utbetala totalt 490 000 000 kronor med anledning av överenskommelsen.

Riksdagen beslutade i budgetpropositionen för 2017 (prop. 2016/17:1) att avsätta 400 000 000 kronor för 2017 i syfte att förbättra förlossningsvården och att stärka insatserna för kvinnors hälsa samt att avsätta 130 000 000 kronor för insatser för kvinnors hälsa med särskild inriktning mot primärvården.
