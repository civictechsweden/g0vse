# Uppdrag till Boverket att kartlägga byggskador inom byggsektorn

Regeringen uppdrar åt Boverket att kartlägga byggskador (inklusive systematiska byggfel och betydande kvalitetsbrister) vid nybyggnation eller renovering av byggnadsverk.


Uppdragets syfte är att ge en bild av förekomsten av byggskador och de fastighets\- och samhällsekonomiska konsekvenser dessa orsakar.

Boverket ska:
– kartlägga förekomsten av byggskador vid ny\- och ombyggnation av byggnadsverk (småhus, flerbostadshus samt lokal\-, industri\- och ekonomibyggnader),
– analysera eventuella mönster i förekomsten av byggskador, huvudsakliga orsaker till att byggskador uppstår och möjliga incitamentsproblem som kan identifieras t.ex. beroende på upplåtelseform, samt
– bedöma de samhällsekonomiska konsekvenserna kopplade till förekommande byggskador och skadornas effekter på bygg\- och fastighetsmarknaden.
