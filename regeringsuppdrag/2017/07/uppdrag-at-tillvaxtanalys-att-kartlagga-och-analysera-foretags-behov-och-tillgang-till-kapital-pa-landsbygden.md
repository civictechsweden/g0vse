# Uppdrag åt Tillväxtanalys att kartlägga och analysera företags behov och tillgång till kapital på landsbygden

Regeringen uppdrar åt Myndigheten för tillväxtpolitiska utvärderingar och analyser (Tillväxtanalys) att analysera landsbygdsföretags nyttjande av offentliga kapitalförsörjningsinsatser.

I analysen ingår att undersöka hur företagsstrukturen ser ut i landsbygder
respektive urbana områden. Tillväxtanalys ska också kartlägga hur företag i Sveriges olika landsbygder nyttjat olika offentliga kapitalförsörjningsinsatser under de senaste 5 åren.

Bestämning av datakällor och metoder, kvalitativa såväl som kvantitativa, ska utvecklas i samråd med Regeringskansliet (Näringsdepartementet).

Tillväxtanalys ska redovisa uppdraget till Regeringskansliet (Näringsdepartementet) **senast den 31 oktober 2017**.
