# Uppdrag till Polismyndigheten och Säkerhetspolisen att stärka arbetet med att förebygga, förhindra, försvåra och hantera politiskt motiverad brottslighet

Regeringen uppdrar åt Polismyndigheten och Säkerhetspolisen att stärka arbetet med att förebygga, förhindra, försvåra och hantera höger– och vänsterextremistisk brottslighet.

Inom ramen för uppdraget ska Polismyndigheten och Säkerhetspolisen:

* redovisa hur det myndighetsgemensamma arbetet kan utvecklas,
* redogöra för åtgärder som respektive myndighet vidtar för att stärka arbetet,
* föreslå hur samverkan med andra myndigheter och aktörer i samhället kan utvecklas och stärkas samt
* särskilt redogöra för åtgärder och insatser inför valrörelsen 2018.

Uppdraget ska redovisas till Justitiedepartementet senast den 15 maj 2018.

[Pressmeddelande: Polismyndigheten och Säkerhetspolisen ska stärka arbetet mot politiskt motiverad brottslighet inför valet 2018](/pressmeddelanden/2017/11/polismyndigheten-och-sakerhetspolisen-ska-starka-arbetet-mot-politiskt-motiverad-brottslighet-infor-valet-2018/)
