# Uppdrag till Polismyndigheten att förbereda och genomföra överföring av vissa uppgifter som rör djur till länsstyrelserna

Regeringen uppdrar åt Polismyndigheten att förbereda och genomföra överföring av vissa uppgifter enligt djurskyddslagen (1988:534\) och lagen (2007:1150\) om tillsyn över hundar och katter till länsstyrelserna den 1 juni 2018\. Uppdraget ges med förbehåll för riksdagens beslut i nödvändiga delar.


I uppdraget ingår att Polismyndigheten och länsstyrelserna gemensamt ska redovisa hur uppkomna kostnader för omhändertagna djur praktiskt kommer att administreras.

Polismyndigheten ska samråda med länsstyrelserna vid uppdragets genomförande.

Polismyndigheten ska vid genomförandet av uppdraget beakta 6 b § lagen (1982:80\) om anställningsskydd. Myndigheten ska samråda med Arbetsgivarverket i arbetsrättsliga frågor.

Polismyndigheten ska senast den 1 maj 2018 till Regeringskansliet (Justitiedepartementet) redovisa hur uppkomna kostnader praktiskt kommer att administreras.

Polismyndigheten ska löpande hålla Regeringskansliet (Justitiedepartementet) informerat om uppdragets genomförande och redovisa uppdraget senast den 1 oktober 2018\.
