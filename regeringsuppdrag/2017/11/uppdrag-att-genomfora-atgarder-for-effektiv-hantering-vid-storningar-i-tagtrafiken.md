# Uppdrag att genomföra åtgärder för effektiv hantering vid störningar i tågtrafiken

Regeringen uppdrar åt Trafikverket att genomföra åtgärder för att säkerställa en effektiv hantering vid störningar i tågtrafiken. Uppdraget ska omfatta och genomföras i enlighet med Trafikverkets förslag i rapporten Evakuering och röjning \- Förslag till åtgärder för effektiv hantering vid störningar i tågtrafiken.


Åtgärderna ska omfatta följande:

1\. Säkerställa en tydligare ansvarsfördelning mellan parterna där
Trafikverket tar en ledande roll i störningssituationer.

2\. Förtydligande beskrivning och tillämpning av Trafikverkets
befogenheter vid nödsituationer i trafikeringsavtal och
järn vägsnäts beskrivning.

3\. Säkerställa att de maximala tider för evakuering och röjning som
anges i rapporten uppfylls.

De av Trafikverket föreslagna åtgärderna avseende evakuering och röjning medför att Trafikverkets kostnader för denna verksamhet kommer att öka. Trafikverket ska därför fortsatt utreda och ta fram förslag till en finansieringsmodell för hur det kan säkerställas att de som orsakar störningarna även bär de kostnader som uppstår. Denna del av uppdraget ska redovisas senast den 8 juni 2018 till Regeringskansliet
(Näringsdepartementet).

Trafikverket ska till Regeringskansliet (Näringsdepartementet) redovisa
framdriften av uppdraget vid följande tillfallen; den 8 juni 2018, den 14
december 2018 och den 14 juni 2019\. Regeringen avser därefter att
återkomma med tidpunkter för redovisningstillfällen.
