# Uppdrag till MUCF att översätta och sprida en vägledning för hur kommuner kan samverka med organisationer för att förebygga våldsbejakande extremism

Regeringen ger Myndigheten för ungdoms- och civilsamhällesfrågor (MUCF) i uppdrag att göra en engelsk översättning av materialet Knäck koden! – en vägledning för hur kommuner och civilsamhälle kan arbeta tillsammans mot våldsbejakande extremism. Myndigheten ska sprida det översatta materialet i relevanta nationella och internationella fora. Uppdraget ska redovisas till Regeringskansliet (Kulturdepartementet) senast den 1 mars 2018.
