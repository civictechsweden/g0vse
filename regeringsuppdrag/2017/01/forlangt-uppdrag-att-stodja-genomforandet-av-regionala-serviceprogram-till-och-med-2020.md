# Förlängt uppdrag att stödja genomförandet av regionala serviceprogram till och med 2020

De regionala serviceprogrammen 2014–2018 stärker samverkan och engagemang hos aktörer av betydelse för tillgänglighet till kommersiell service. En ökad tillgång till kommersiell service förbättrar vidare förutsättningarna för entreprenörskap, framgångsrik integration samt fler arbetstillfällen i gles- och landsbygder.

Regeringen uppdrar åt Tillväxtverket att fortsatt stödja genomförandet av regionala serviceprogram till och med 2020. Tillväxtverket ska till Regeringskansliet (Näringsdepartementet) redovisa hur berörda aktörer genomför sina respektive regionala serviceprogram. De årliga redovisningarna ska samordnas med myndighetens övriga årliga redovisningar på serviceområdet. Detsamma gäller den **slutredovisning som ska göras 2021.**
