# Uppdrag till Arbetsförmedlingen avseende åtgärder för att minska arbetslösheten bland utrikes födda kvinnor

Regeringen uppdrar åt Arbetsförmedlingen att redovisa en handlingsplan för hur myndigheten avser att öka andelen utrikes födda kvinnor som arbetar eller studerar.


Syftet är att minska arbetslösheten och öka sysselsättningen för denna grupp. Myndigheten ska särskilt uppmärksamma kvinnor med kort eller ingen utbildningsbakgrund och med begränsad erfarenhet av lönearbete i Sverige. Planen ska omfatta utrikes födda kvinnor som är inskrivna på Arbetsförmedlingen.

Uppdraget ska redovisas till Regeringskansliet (Arbetsmarknadsdepartementet) senast den 1 april 2017\.

Redovisning av åtgärder och resultat ska även ske årligen i myndighetens årsredovisning fram till och med årsredovisningen för 2018\.
