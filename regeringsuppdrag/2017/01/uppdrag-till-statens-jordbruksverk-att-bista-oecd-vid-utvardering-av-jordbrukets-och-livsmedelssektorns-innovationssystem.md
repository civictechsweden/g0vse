# Uppdrag till Statens jordbruksverk att bistå OECD vid utvärdering av jordbrukets och livsmedelssektorns innovationssystem

Regeringen uppdrar åt Statens jordbruksverk (Jordbruksverket) att bidra till OECD:s utveckling av de verktyg som används för att utvärdera jordbrukets och livsmedelssektorns
innovationssystem. Uppdraget innebär bl.a. att ta fram, köpa in och bearbeta data samt andra uppgifter som OECD efterfrågar till en bakgrundsrapport och i det löpande arbetet.
Jordbruksverket ska även bistå OECD och Regeringskansliet (Näringsdepartementet) med att arrangera möten för att möjliggöra diskussion och dialog med intressenter.


Jordbruksverket får för uppdragets genomförande använda högst 500 000 kronor 2016\. Regeringen avser att avsätta högst 1,5 miljoner kronor 2017 för ändamålet och kommer att återkomma med beslut om medel för 2017, under förutsättning att riksdagen beviljar medel för ändamålet.

En redovisning av uppdraget, med redovisning av verksamheten och en ekonomisk redovisning, ska lämnas till Regeringskansliet (Närings\-departementet) **senast den 1 mars 2018**.
