# Uppdrag till Medlingsinstitutet att redovisa vilka relativlöneförändringar som har skett för olika yrken mellan 2014 och 2017

Regeringen ger Medlingsinstitutet i uppdrag att redovisa vilka relativlöneförändringar som har skett för olika yrken på den svenska arbetsmarknaden mellan åren 2014 och 2017\. Analys av resultaten ska därefter göras utifrån ett jämställdhetsperspektiv.


I uppdraget ingår även på basis av ovan nämnda redovisning initiera en diskussion i syfte att främja arbetsmarknadens parters arbete med att minska löneskillnader mellan kvinnor och män.

Uppdraget ska redovisas till Regeringskansliet (Arbetsmarknadsdepartementet) senast den 30 september 2018\.
