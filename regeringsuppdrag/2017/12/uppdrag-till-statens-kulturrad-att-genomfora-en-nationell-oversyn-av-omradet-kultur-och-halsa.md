# Uppdrag till Statens kulturråd att genomföra en nationell översyn av området kultur och hälsa

Regeringen uppdrar åt Statens kulturråd att under 2018 genomföra en översyn om hur det strategiska arbetet med att utveckla en ökad samverkan mellan kultur- och hälsoområdet bedrivs i samtliga län. En redovisning ska lämnas till Regeringskansliet (Kulturdepartementet med kopia till Socialdepartementet) senast den 20 augusti 2018.

Översynen ska ge en bild av hur kunskapsutbyte och samverkan bedrivs och kan vidareutvecklas mellan lokala, regionala och nationella aktörer. Uppdraget ska omfatta kultur och hälsa i vid mening och utgå från forskning och beprövad erfarenhet. Goda exempel på hur området kan främjas bör redovisas.
