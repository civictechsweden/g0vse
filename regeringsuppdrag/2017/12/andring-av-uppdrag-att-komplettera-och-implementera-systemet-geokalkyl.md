# Ändring av uppdrag att komplettera och implementera systemet Geokalkyl

Med ändring av beslut den 7 september 2017 om uppdrag till Statens geotekniska institut (SGI) att komplettera och implementera systemet Geokalkyl (dnr N2017/05592/PBB) beslutar regeringen att rekvisition för utbetalning av medel ska ges in till Kammarkollegiet senast den 18 december 2017\.


## Bakgrund

Regeringen beslutade den 7 september 2017 att avsätta 720 000 kronor under 2017 för uppdraget att komplettera och implementera systemet Geokalkyl. I beslutet angavs att medlen ska utbetalas engångsvis efter rekvisition ställd till Kammarkollegiet. Rekvisitionen skulle ges in senast den 29 september 2017\. SGI inkom den 29 november 2017 med en framställan där det framgår att myndigheten på grund av ett internt missförstånd inte rekvirerat pengarna under den utsatta tidsperioden. Myndigheten önskar därför att regeringen ändrar beslutet så att tilldelade medel kan rekvireras från Kammarkollegiet.

## Skälen för regeringens beslut

Det är viktigt att SGI får erforderliga medel för att kunna genomföra uppdraget att komplettera och implementera systemet Geokalkyl. Mot den bakgrunden bör tidpunkten för när SGI senast ska lämna in rekvisitionen flyttas till den 18 december 2017\.
