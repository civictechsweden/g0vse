# Uppdrag att förbereda för att läkemedels substansnamn ska ingå i register och vid utskrift till patient

Regeringen uppdrar åt Läkemedelsverket att förbereda för att ett läkemedels substansnamn ska kunna ingå i de register som Läkemedelsverket tillhandahåller till E\-hälsomyndigheten om läkemedelsprodukter och som används vid förskrivning och expediering av läkemedel till patient.


Läkemedelsverket ska:

* utreda hur ett substansnamn, i ett patientanpassat format, enhetligt ska visas upp vid förskrivning, expediering och uppföljning,
* utreda och förbereda för att genomföra de ändringar i Läkemedelsverkets it\-system som behövs för att nödvändiga uppgifter om substansnamn ska kunna föras in på relevanta ställen i system och register,
* med E\-hälsomyndigheten förbereda för att nödvändiga uppgifter om substansnamn ska ingå i de registeruppgifter som förs över från myndigheten till E\-hälsomyndigheten,
* analysera och identifiera vilka möjligheter som finns att i myndighetens föreskrifter reglera att substansnamn ska ingå i öppenvårdsapotekens märkning av humanläkemedel som expedieras mot recept, och att märk\-ningen ska ske på ett enhetligt sätt, oberoende av apoteksaktör,
* se över gällande föreskrifter om förskrivning och expediering av läkemedel för att förbereda för möjligheten att förskrivning ska kunna ske både på handelsnamn och substansnamn inom lämpliga utbytesgrupper, och
* identifiera om det behövs författningsändringar om läkemedels utbyt\-barhet för att det ska vara möjligt att förskriva läkemedel både på handelsnamn och substansnamn och i sådant fall, ta fram författningsförslag
* bedriva arbetet i nära dialog med E\-hälsomyndigheten. Läkemedelsverket bör även ha dialog med övriga parter som är berörda av ändringar som rör förskrivning och expediering av läkemedel.
* i vissa delar bedriva arbetet i nära dialog med Tandvårds\- och läkemedels\-förmånsverket
* senast den 31 maj 2024 slutredovisa uppdraget till Regeringskansliet.
