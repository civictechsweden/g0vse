# Uppdrag att förstärka säkerhetsarbetet inom Sveriges Domstolar

Domstolsverket får i uppdrag att förstärka säkerhets­arbetet inom Sveriges Domstolar.


I uppdraget ingår att Domstols­verket ska kartlägga vilket behov av ytterligare säker­hets­höjande åtgärder som finns hos dom­stolarna. Utifrån kart­lägg­ningen ska Dom­stolsverket identifiera hur myndig­heten kan utveckla sitt stöd till dom­stolarna i det före­byggande säkerhets­arbetet.

Av redovisningen ska framgå vilka åtgärder myndig­heten har vidtagit och avser att vidta för att alla som arbetar vid eller besöker Sveriges Dom­stolar ska kunna känna sig trygga och säkra. Eventuella ekonomiska konse­kvenser av uppdraget ska redovisas. Domstols­verket ska vid behov samråda med andra myndig­heter inom framför allt rätts­väsendet.

Domstolsverket ska lämna en redo­visning av uppdraget till Regerings­kansliet (Justitie­departe­mentet) senast den 1 mars 2024\.
