# Uppdrag att genomföra en förstudie om en sammanhållen intygshantering inom hälso- och sjukvård och omsorgen

Regeringen uppdrar åt E\-hälsomyndigheten att genomföra en förstudie om hur en sammanhållen intygshantering i hälso\- och sjukvården, omsorgen och tandvården kan utvecklas, organiseras och förvaltas.


Förstudien ska beskriva behovs\- och problembilden.

E\-hälsomyndigheten ska bland annat:

* föreslå hur en sammanhållen intygshantering kan tas fram
* lämna nödvändiga författningsförslag och en konsekvensbeskrivning
* analysera hur förslagen förhåller sig till regelverken om dataskydd och offentlighet och sekretess
* samtala med och inhämta behov och synpunkter från Försäkringskassan, Socialstyrelsen och Myndigheten för digital förvaltning
* samverka med Sveriges Kommuner och Regioner (SKR)
* löpande informera Regeringskansliet om hur arbetet fortskrider
* slutredovisa uppdraget till Regeringskansliet senast den 31 maj 2024\.
