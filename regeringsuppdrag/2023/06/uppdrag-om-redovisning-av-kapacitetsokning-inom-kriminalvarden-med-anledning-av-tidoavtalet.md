# Uppdrag om redovisning av kapacitetsökning inom Kriminalvården med anledning av Tidöavtalet

Kriminalvården ska senast den 15 december 2023 redovisa en ny kapacitets­rapport för åren 2024–2033 som inkluderar beräknat kapacitets­behov med anledning av förslagen i Tidöavtalet.


Av redo­visningen ska framgå när nya anstalts\- och häktes­platser, såväl fasta platser som modul­platser, beräknas kunna tas i drift. Av redo­visningen ska också framgå uppskattat personal­behov samt behov av tillkom­mande anslags­medel och utökad låneram. Kriminal­vården ska härutöver redovisa

* vilka möjliga alternativa plats­lösningar myndig­heten har identi­fierat,
* hur expan­sionen kan genom­föras på ett snabbt, effektivt, ändamåls­enligt och flexibelt sätt,
* hur nytta dras av stordrifts­fördelar, samt
* hur tekniska lösningar införlivas i ny\- och ombyggna­tioner för att möjlig­göra auto­mati­serade arbetsrutiner i större utsträckning.

Kriminal­vården ska senast den 1 september 2023 lämna en delredo­visning av uppdraget. Av redovis­ningen ska framgå i vilken omfatt­ning befintliga och sedan tidigare planerade häktes\- och anstalts­platser kan rymma fler än en intagen per bostads­rum och hur många fler platser som därigenom kan skapas i förhål­lande till vad som framgår av den senaste kapacitets­rapporten.
