# Uppdrag om en samlad informationsportal om riktade statsbidrag till kommuner och regioner

Regeringen ger Statskontoret i uppdrag att analysera förutsättningarna för att samla information om aktuella riktade statsbidrag till kommuner och regioner i en digital informationsportal hos en statlig myndighet.


Statskontoret ska redovisa olika alternativa lösningar för att införa en sådan
portal.

Om Statskontoret bedömer att det finns förutsättningar för att skapa en
samlad informationsportal ska Statskontoret lämna förslag på hur en sådan bör skapas och bl.a.

* föreslå hur informationsportalen ska utformas och drivas,
* föreslå vilken statlig myndighet som bör ansvara för informationsportalen,
* bedöma vilka författningsändringar, uppdrag till statliga myndigheter
eller andra åtgärder som behöver genomföras för att få till stånd en
samlad informationsportal, samt
* föreslå hur uppgiften att tillhandahålla portalen ska finansieras.

Statskontoret ska senast den 27 maj 2024 redovisa uppdraget till Regeringskansliet (Finansdepartementet).
