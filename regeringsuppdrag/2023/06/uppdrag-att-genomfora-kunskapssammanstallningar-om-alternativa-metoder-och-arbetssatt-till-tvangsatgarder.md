# Uppdrag att genomföra kunskapssammanställningar om alternativa metoder och arbetssätt till tvångsåtgärder

Regeringen uppdrar åt Statens beredning för medicinsk och social utvärdering (SBU) att genomföra kunskapssammanställningar om alternativa metoder och arbetssätt till tvångsåtgärder inom bland annat den psykiatriska tvångsvården. Myndigheten ska sprida och kommunicera resultaten av arbetet på ett lättillgängligt och målgruppsanpassat sätt.

SBU ska:

* samtala med och hämta in kunskap och erfarenheter från berörda myndigheter, Socialstyrelsen och Statens institutionsstyrelse (SiS), regioner, Sveriges Kommuner och Regioner, professionsföreningar, patient-, brukar- och anhörigorganisationer samt andra berörda aktörer
* senast den 20 december 2023 och den 20 december 2024 delredovisa uppdraget till Regeringskansliet
* senast den 20 december 2025 slutredovisa uppdraget till Regeringskansliet.
