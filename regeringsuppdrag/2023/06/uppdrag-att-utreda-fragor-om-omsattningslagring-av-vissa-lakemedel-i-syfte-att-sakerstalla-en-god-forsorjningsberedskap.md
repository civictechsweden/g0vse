# Uppdrag att utreda frågor om omsättningslagring av vissa läkemedel i syfte att säkerställa en god försörjningsberedskap

Regeringen ger Tandvårds\- och läkemedelsförmånsverket (TLV) i uppdrag att utreda frågor om omsättningslagring av vissa läkemedel i syfte att säkerställa en god försörjningsberedskap. TLV ska genomföra uppdraget i nära dialog med Socialstyrelsen och Läkemedelsverket, som ska bidra med underlag och synpunkter utifrån sina ansvarsområden och pågående arbete med försörjningsberedskap.


Regeringen ger Tandvårds\- och läkemedelsförmånsverket (TLV) i uppdrag att

* analysera och lämna ändamålsenliga och kostnadseffektiva förslag på hur innehavare av godkännande för försäljning av läkemedel bör kompenseras för ökade kostnader om en lagstadgad skyldighet att lagerhålla vissa läkemedel införs,
* lämna förslag på hur parallellimporterade läkemedel kan hanteras om en sådan lagerhållningsskyldighet införs,
* analysera konsekvenserna av en eventuell lagerhållningsskyldighet för licensläkemedel och bedöma om det bör införas särskilda kriterier för att sådana läkemedel ska omfattas av skyldigheten,
* bedöma om det finns skäl att justera utformningen av en eventuell lager\-hållningsskyldighet jämfört med Utredningen om hälso\- och sjukvårdens beredskaps (S 2018:09\) förslag i delbetänkandet En stärkt försörjnings\-beredskap för hälso\- och sjukvården (SOU 2021:19\) med hänsyn till att läkemedel som till stor del upphandlas av regionerna kan ha stora varia\-tioner i försäljningsvolymer, och
* lämna de författningsförslag som bedöms nödvändiga.
