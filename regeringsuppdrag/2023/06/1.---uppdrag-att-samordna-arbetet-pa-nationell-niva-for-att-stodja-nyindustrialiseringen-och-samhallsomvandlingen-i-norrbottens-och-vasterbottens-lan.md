# Uppdrag att samordna arbetet på nationell nivå för att stödja nyindustrialiseringen och samhällsomvandlingen i Norrbottens och Västerbottens län

Regeringen ger Tillväxtverket i uppdrag att samordna arbetet på nationell nivå för att stödja och skapa goda förutsättningar för den pågående nyindustrialiseringen och samhällsomvandlingen i Norrbottens och Västerbottens län.


I uppdraget ingår att Tillväxtverket ska:

* Främja etableringen av långsiktiga former för samverkan som samlat bidrar till ökad samordning och synergier mellan relevanta statliga myndigheter, bistår berörda regioner och kommuner, samt erbjuder näringslivet och andra relevanta aktörer möjligheter till samverkan.
* Främja och genomföra insatser inom områden där utmaningarna är särskilt stora. En utgångspunkt ska vara slutrapporten i uppdrag till samordnare för näringslivets hållbara omställning och samhällsomvandlingen i norra Sverige (KN2023/00603\).
* Dokumentera och sprida kunskaper och erfarenheter från uppdraget till relevanta målgrupper för att skapa ett ökat lärande kring arbetssätt för att stödja större företagsetableringar och företagsexpansioner i hela landet.
* Genomföra uppdraget i dialog med Region Västerbotten och Region Norrbotten, Länsstyrelsen i Norrbottens län och Länsstyrelsen i Västerbottens län samt berörda kommuner, bland annat för att
främja ett sammanhållet arbete mellan de båda länen.
* Utveckla och stärka befintliga strukturer samt stärka statliga myndigheters medverkan, bland annat länsstyrelserna i Norrbottens och Västerbottens läns instruktionsenliga uppgifter att främja länens utveckling och att i sin verksamhet verka för att förenkla för företag.
* Genomföra uppdraget i dialog med de statliga myndigheter som bedöms vara relevanta, för att främja ökad nationell samordning.
* Genomföra uppdraget i dialog med näringslivet och andra berörda aktörer.

Tillväxtverket ska löpande informera Regeringskansliet (Klimat\-och näringslivsdepartementet) om hur arbetet med uppdraget fortskrider. Tillväxtverket ska senast den 31 januari 2024 lämna en rapport som samlat redogör för vidtagna åtgärder och en ekonomisk slutredovisning av uppdraget till Regeringskansliet (Klimat\-och näringslivsdepartementet).
