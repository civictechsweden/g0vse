# Uppdrag att bedöma möjligheten att donera medicinteknisk utrustning, sjukvårdsmateriel m.m. till katastrof- eller krigsdrabbade områden utomlands

Regeringen uppdrar åt Socialstyrelsen att bedöma möjligheten att bistå med stöd via EU:s civilskyddsmekanism eller via Nato Euro-Atlantic Disaster Response Coordination Centre (EADRCC). Socialstyrelsen får under året donera utrustning och materiel för maximalt 45 miljoner kronor.

Socialstyrelsen ska bland annat:

* undersöka regionernas möjlighet att avvara utrustning och materiel utifrån förfrågningar via EU:s civilskyddsmekanism eller via Nato EADRCC. Om regionerna själva kan bistå med utrustning och materiel ska Socialstyrelsen hjälpa till med samordning och logistik,
* bedöma möjligheten att köpa in utrustning och materiel att donera.
* löpande informera Regeringskansliet om hur arbetet fortskrider och senast den 16 oktober 2023 slutredovisa uppdraget till Regeringskansliet.
