# Uppdrag att analysera kommunernas förutsättningar och behov inför införandet av en socialtjänstdataregisterlag

Regeringen uppdrar åt Socialstyrelsen att analysera kommunernas förutsättningar och behov vid införandet av en socialtjänstdataregisterlag. En utredare ska bland annat analysera utformningen av ändamålsregleringen och regleringen av uppgiftsskyldigheten. Socialstyrelsen hjälper utredaren.

Socialstyrelsen ska

* i dialog med Sveriges Kommuner och Regioner (SKR) och ett antal kommuner analysera kommunernas förutsättningar att lämna uppgifter, med utgångspunkt i förslaget i betänkandet Hållbar socialtjänst – En ny socialtjänstlag (SOU 2020:47)
* i dialog med SKR, beräkna kommunernas eventuella kostnader med utgångspunkt i de uppgifter som utredningen bedömer ska lämnas samt analysera hur kommunernas system kan hantera en sådan uppgiftsinsamling
* föra dialog med E-hälsomyndigheten och Myndigheten för digital förvaltning
* senast den 19 april 2024 redovisa uppdraget till Regeringskansliet.
