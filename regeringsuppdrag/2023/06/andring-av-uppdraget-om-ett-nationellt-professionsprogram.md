# Ändring av uppdraget om ett nationellt professionsprogram

Regeringen ändrar uppdraget till Statens skolverk om ett nationellt professionsprogram (U2022/02319\) på följande sätt.


I uppdraget att ta fram innehåll i en nationell struktur för kompetensutveckling för rektorers, lärares och förskollärares professionella utveckling ska Skolverket

* föreslå hur 3 kap. förordningen (2011:183\) om befattningsutbildning
och fortbildning för rektorer och annan personal med motsvarande
ledningsfunktion i skola, förskola och fritidshem samt uppdraget till
Skolverket om att svara för fortbildning av rektorer (U2011/1195\) bör
ändras och anpassas så att fortbildningen över tid kan ingå i en magistereller masterexamen i skolledarskap, och
* föreslå hur insatser inom den nationella strukturen för kompetensutveckling
bör kvalitetssäkras och i detta arbete bl.a. beakta befintliga
former för kvalitetssäkring av utbildning både nationellt och
internationellt så att kvalitetssäkring sker på ett resurseffektivt sätt.

I uppdraget att föreslå ett system för registrering av genomförd kompetensutveckling inom den nationella strukturen för kompetensutveckling ska Skolverket beakta befintliga former för registrering av utbildning inom universitet och högskolor och inom yrkeshögskolan samt beakta arbetet i utredningen Framtidens yrkeshögskola – stabil, effektiv och hållbar (U 2021:03\) så att registrering sker på ett resurseffektivt sätt.

Uppdragstiden förlängs. Uppdraget ska i stället redovisas till Regeringskansliet (Utbildningsdepartementet) senast den 30 april 2024\.
