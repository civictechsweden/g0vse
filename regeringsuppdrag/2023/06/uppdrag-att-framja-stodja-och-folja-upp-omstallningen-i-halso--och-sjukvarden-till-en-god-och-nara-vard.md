# Uppdrag att främja, stödja och följa upp omställningen i hälso- och sjukvården till en god och nära vård

Regeringen uppdrar åt Socialstyrelsen att genomföra insatser för att främja, stödja och följa upp omställningen i hälso\- och sjukvården till en god och nära vård.


Socialstyrelsen ska bland annat:

* kommunicera arbetet med omställningen på ett tillgängligt och sammanhållet sätt,
* säkerställa att genomförda insatser beaktar och samordnas med närliggande uppdrag,
* samtala med Sveriges Kommuner och Regioner (SKR), regioner och kommuner samt patient\-, brukar\- och anhörigorganisationer och professionsorganisationer,
* samverka med Myndigheten för vård\- och omsorgsanalys och Inspektionen för vård och omsorg (IVO) om bland annat kunskapsutbyte samt med övriga berörda,
* löpande informera Regeringskansliet om uppdragets utveckling,
* årligen, under 2024 till 2027, senast den 31 mars, delredovisa den del av uppdraget som avser att främja och stödja omställningen,
* senast den 31 mars 2028 slutredovisa främjande och stöd av omföljningen,
* årligen, under 2024 till 2027, senast den 30 augusti, delredovisa den del av uppdraget som avser att följa upp omställningen,
* senast den 30 augusti 2028 slutredovisa uppföljningen av omställningen.
