# Ändring av uppdraget att delta i genomförande av Sveriges återhämtningsplan

Regeringen ändrar innehållet i uppdraget till Socialstyrelsen att delta i genomförandet av Sveriges återhämtningsplan.

Socialstyrelsen ska även säkerställa att processerna för användning av EU-medel och tillhörande villkor motsvarar de krav som ställs. Detta dels i de genomförandebeslut som antagits av Europeiska unionens råd om Sveriges återhämtningsplan, dels i det finansieringsavtal som regeringen beslutat ingå med Europeiska kommissionen och eventuella ändringar i det avtalet.

Myndigheten ska till Ekonomistyrningsverket (ESV) också redovisa information om eventuell finansiering från andra unionsprogram samt delta i informationsutbyte och samverkan när det gäller genomförandet av återhämtningsplanen.
