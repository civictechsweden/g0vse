# Uppdrag att ta fram förslag till en nationell plan för att minska bristen på vårdplatser inom hälso- och sjukvården

Regeringen uppdrar åt Socialstyrelsen att föreslå en nationell plan för att minska bristen på disponibla vårdplatser och öka antalet disponibla vårdplatser. Planen ska stärka all sjukhusvård. Målet är att fler disponibla vårdplatser ska skapas där de gör störst nytta.


Planen ska ange en tydlig inriktning för den nationella utvecklingen av antalet disponibla vårdplatser och stödja ett mer strategiskt och systematiskt arbete i regionerna. Detta för att bland annat minska antalet överbeläggningar och utlokaliseringar samt vårdskador.

## Ändamålsenliga och kostnadseffektiva insatser

I planen ska det framgå vilka ändamålsenliga och kostnadseffektiva insatser som kan behövas för att minska bristen på disponibla vårdplatser och för att öka antalet disponibla vårdplatser där det behövs. Meningen är att öka patientsäkerheten.

## Mer tid åt patientnära arbete

Myndigheten ska föreslå insatser på olika ambitionsnivåer såväl på statlig som regional och kommunal nivå. Insatserna ska bidra till att vårdens medarbetare får mer tid åt patientnära arbete och mindre tid åt administration som inte är värdeskapande.

Socialstyrelsen ska samtala med berörda huvudmän, Inspektionen för vård och omsorg, Myndigheten för vård\- och omsorgsanalys, patient\- och professionsorganisationer, Sveriges Kommuner och Regioner (SKR) samt andra berörda.

Socialstyrelsen informerar löpande Regeringskansliet (Socialdepartementet) informerat om arbetet.

Myndigheten delredovisar senast den 31 oktober 2023 och slutredovisar senast den 31 maj 2024 till Regeringskansliet.
