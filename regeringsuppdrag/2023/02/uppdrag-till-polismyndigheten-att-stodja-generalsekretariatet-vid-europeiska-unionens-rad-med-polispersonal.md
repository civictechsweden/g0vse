# Uppdrag till Polismyndigheten att stödja Generalsekretariatet vid Europeiska unionens råd med polispersonal

Regeringen uppdrar åt Polismyndigheten att stödja Generalsekretariatet vid Europeiska unionens råd med polispersonal för att fullgöra bevakningsuppgifter vid Europeiska rådets möten och EU\-toppmöten i Bryssel under perioden 1 januari 2023 till och med 30 juni 2023\.


Uppdraget ska genomföras tillsammans med säkerhetspersonal från generalsekretariatet och avser erforderliga bevakningsuppgifter i anslutning till rådsmöten på plats i Bryssel.

Genomförandet ska ske utifrån den hemställan som rådets generalsekretariat gjort till Sveriges ständiga representation i Bryssel (Generalsekretariatets skrivelse den 15 juli 2022, UM2022/41373/BRYR) och omfatta de åtgärder som tidigare beslutats av ständiga representanternas kommitté (COREPER).

Praktiska frågor rörande uppdraget, såsom resa, boende och utrustning hanteras i samråd med rådets generalsekretariat som även tillhandahåller praktiskt stöd.
