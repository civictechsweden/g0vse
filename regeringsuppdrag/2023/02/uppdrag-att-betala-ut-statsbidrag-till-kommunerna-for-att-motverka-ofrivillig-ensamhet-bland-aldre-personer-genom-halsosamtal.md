# Uppdrag att betala ut statsbidrag till kommunerna för att motverka ofrivillig ensamhet bland äldre personer genom hälsosamtal

Regeringen uppdrar åt Socialstyrelsen att betala ut 143,5 miljoner kronor till kommunerna för att motverka ofrivillig ensamhet hos äldre. Detta genom att starta, förbättra eller utöka arbetet med hälsosamtal.

Myndigheten ska informera kommunerna om statsbidraget, betala ut pengarna samt följa upp och redogöra för kommunernas insatser.

En kommun får använda bidraget för att finansiera hälsosamtal som utförs i egen regi, av en fristående aktör eller i samverkan med annan kommun eller region.

Socialstyrelsen får ange vilka villkor som ska förenas med statsbidraget.

Socialstyrelsen ska senast den 30 juni 2024 redovisa uppdraget.
