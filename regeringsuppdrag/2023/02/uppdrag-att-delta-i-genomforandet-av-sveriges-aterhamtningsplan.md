# Uppdrag att delta i genomförandet av Sveriges återhämtningsplan

Regeringen ger länsstyrelserna i uppdrag att i enlighet med vad som anges under rubriken Närmare beskrivning av uppdraget vidta nödvändiga åtgärder för att den del av Sveriges återhämtningsplan (Fi2020/03864, Fi2021/02415, Fi2021/02274, Fi2021/03107, Fi2021/03287 och Fi2021/04025) som avser åtgärderna stöd till energieffektivisering av flerbostadshus och investeringsstöd för hyresbostäder och bostäder för studerande ska kunna genomföras.

Länsstyrelserna ska säkerställa att processer för användning av EU-medel och tillhörande villkor motsvarar de krav som ställs i Europaparlamentets och rådets förordning (EU) 2021/241 av den 12 februari 2021 om inrättande av faciliteten för återhämtning och resiliens (RRF-förordningen), bl.a. om skydd av unionens ekonomiska intressen, att samla in och tillgängliggöra information om slutmottagare av medel och att i kommunikation tydliggöra att åtgärderna är finansierade av EU. Länsstyrelserna ska även säkerställa att processerna motsvarar de krav som ställs i de genomförandebeslut som antagits av Europeiska unionens råd om Sveriges återhämtningsplan, dels det finansieringsavtal som regeringen den 3 november 2022 beslutat att ingå med Europeiska kommissionen (Fi2022/00774) och eventuella ändringar i det avtalet. Länsstyrelserna ska också delta i informationsutbyte och samverkan när det gäller genomförandet av återhämtningsplanen.

Länsstyrelsernas arbete och redovisning av uppdraget ska samordnas av
Länsstyrelsen i Stockholms län.
