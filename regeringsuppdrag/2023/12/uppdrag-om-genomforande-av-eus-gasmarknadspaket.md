# Uppdrag om genomförande av EU:s gasmarknadspaket

Regeringen ger Energimarknadsinspektionen i uppdrag att bedöma vilka åtgärder som krävs för att genomföra Europaparlamentets och rådets nya direktiv om gemensamma regler på de inre marknaderna för förnybar gas, naturgas och vätgas, som ersätter nuvarande direktiv 2009/73/EG av den 13 juli 2009 om gemensamma regler för den inre marknaden för naturgas.


Energimarknadsinspektionen ska också bedöma vilka åtgärder som krävs
som en följd av Europaparlamentets och rådets nya förordning om de inre
marknaderna för förnybar gas, naturgas och vätgas som ersätter nuvarande
förordning (EG) nr 715/2009 av den 13 juli 2009 om villkor för tillträde till
naturgasöverföringsnäten samt revideringen av Europaparlamentets och
rådets förordning (EU) 2017/1938 av den 25 oktober 2017 om åtgärder för
att säkerställa försörjningstryggheten för gas.

Energimarknadsinspektionen ska lämna nödvändiga författningsförslag i de
delar där genomförandet kräver bestämmelser i lag eller förordning.

Uppdraget ska redovisas till regeringen (Klimat\- och näringslivsdepartementet) senast den 27 juni 2025\.
