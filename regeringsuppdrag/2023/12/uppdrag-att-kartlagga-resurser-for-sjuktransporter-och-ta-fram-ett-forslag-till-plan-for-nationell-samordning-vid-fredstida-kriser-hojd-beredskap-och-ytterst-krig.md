# Uppdrag att kartlägga resurser för sjuktransporter och ta fram ett förslag till plan för nationell samordning vid fredstida kriser, höjd beredskap och ytterst krig

Regeringen uppdrar åt Socialstyrelsen och E\-hälsomyndigheten att kartlägga och beskriva befintliga statliga, regionala, kommunala och enskilda aktörers resurser och organisationer för sjuktransporter.


Kartläggningen ska omfatta civila och militära resurser för primär\- och sekundärtransporter och innehålla en redogörelse för de resurser som finns på lokal, regional och nationell nivå, i såväl offentlig som privat regi.

Socialstyrelsen och E\-hälsomyndigheten ska

* i samverkan med berörda aktörer, kartlägga och beskriva befintliga sjuktransportorganisationer och vilka resurser som finns för sjuktransporter,
* utifrån kartläggningen föreslå en plan för nationell samordning av sjuktransporter. Förslaget ska ge en överblick och förutsättningar för att vid fredstida kriser, höjd beredskap och då ytterst krig effektivt samordna tillgängliga resurser efter behov,
* hämta in information och synpunkter från regioner, kommuner, Myndigheten för samhällsskydd och beredskap. Försvarsmakten, Sjöfartsverket, Polismyndigheten, Trafikverket och Sveriges Kommuner och Regioner,
* löpande informera Regeringskansliet om hur arbetet fortskrider senast den 16 februari 2025 gemensamt slutredovisa uppdraget till Regeringskansliet.
