# Uppdrag att trygga ett effektivt och ändamålsenligt förbud mot varghybrider i samhället

Regeringen ger Statens jordbruksverk (Jordbruksverket) i uppdrag att analysera och redogöra för eventuella brister i utformningen av gällande förbud mot hållande, förmedling och försäljning av varghybrider och svårigheter för berörda myndigheter att kontrollera efterlevnaden av förbudet samt lämna förslag på åtgärder.


Vid genomförandet av uppdraget ska Jordbruksverket inhämta synpunkter från relevanta myndigheter samt beakta relevanta EU\-rättsliga och internationella regleringar.

Jordbruksverket ska senast den 1 juli 2024 lämna en redovisning av uppdraget till Regeringskansliet (Landsbygds\-och infrastrukturdepartementet).
