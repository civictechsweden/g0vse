# Förlängd tid för uppdraget att inrätta regionala center mot arbetslivskriminalitet och om varaktig myndighetssamverkan

Regeringen gav den 24 februari 2022 Arbetsförmedlingen, Arbetsmiljöverket, Ekobrottsmyndigheten, Försäkringskassan, Jämställdhetsmyndigheten, Migrationsverket, Polismyndigheten, Skatteverket och Åklagarmyndigheten i uppdrag att inrätta regionala center mot arbetslivskriminalitet och om varaktig myndighetssamverkan (A2022/00333). Uppdragstiden förlängs till och med den 31 december 2024.

Myndigheterna ska under samma tid fortsätta att bedriva arbetet mot arbetslivskriminalitet vid de regionala center som har inrättats, utifrån respektive myndighets kompetensområde. Regeringens uppdrag gäller i övrigt oförändrat i tillämpliga delar. Regeringen avser att senast under tredje kvartalet 2024 återkomma med ett förnyat uppdrag. Delegationen mot arbetslivskriminalitet (A 2021:04) ska, i enlighet med sina direktiv, redovisa en uppföljning och analys av myndigheters samverkan senast den 23 februari 2024, dir. 2021:74. Det förnyade uppdraget ska bland annat beakta förslagen i delbetänkandet och innebära ett effektivare genomförande av regeringens prioriteringar, bland annat att arbetet ska slå hårdare mot den kriminella ekonomin, organiserad brottslighet i företagsmiljö och människoexploatering genom arbete.

Uppdraget ska redovisas av Arbetsmiljöverket i samband med årsredovis­ningen för 2024 i en särskild årsrapport till Regeringskansliet (Arbetsmark­nadsdepartementet).
