# Uppdrag om en säker och effektiv tillgång till rättsinformation

Regeringen ger Domstolsverket i uppdrag att analysera hur det offentliga rättsinformationssystemet kan utvecklas.

Utifrån denna analys ska Domstolsverket lämna förslag på vilka åtgärder som bör vidtas för att rättsinformation ska kunna tillhandahållas på ett digitalt, enhetligt, säkert och effektivt sätt med utgångspunkt i användarnas behov. Domstolsverket ska i samtliga delar av uppdragets genomförande samråda med Boverket, Regeringskansliet, Riksarkivet, Riksdagsförvaltningen, Skatteverket, Transportstyrelsen och Åklagarmyndigheten.

En slutredovisning av uppdraget ska lämnas till Regeringskansliet (Justitiedepartementet) senast den 30 maj 2025.
