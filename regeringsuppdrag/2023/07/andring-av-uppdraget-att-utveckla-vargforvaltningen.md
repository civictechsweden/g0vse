# Ändring av uppdraget att utveckla vargförvaltningen

Regeringen ändrar uppdraget till Naturvårdsverket att utveckla vargförvaltningen (M2022/01143) i den delen som avser en analys av referensvärde på följande sätt.

Naturvårdsverket ska utifrån bästa tillgängliga kunskap och vetenskapliga expertis analysera hur vargens referensvärde i fråga om populationsstorlek för gynnsam bevarandestatus enligt rådets direktiv 92/43/EEG av den 21 maj 1992 om bevarande av livsmiljöer samt vilda djur och växter (art- och habitatdirektivet) skulle kunna vara i enlighet med riksdagens tillkännagivande och inom det intervall på 170–270 individer som angavs i propositionen En hållbar rovdjurspolitik (prop. 2012/13:191).

I analysen ska särskilt redovisas under vilka förutsättningar referensvärdet kan vara i den lägre delen av intervallet.

Vid genomförandet av uppdraget ska Naturvårdsverket löpande informera Landsbygds- och infrastrukturdepartementet.

Uppdraget avseende den ändring som nu beslutas ska redovisas senast den 30 juni 2024 till Landsbygds- och infrastrukturdepartementet.

I övrigt gäller uppdraget oförändrat.
