# Uppdrag att ta fram ett nationellt kunskapsstöd för postcovid och andra postinfektiösa tillstånd

Regeringen uppdrar åt Socialstyrelsen att ta fram ett samlat nationellt kunskapsstöd för diagnostik, vård och rehabilitering av postcovid och andra postinfektiösa tillstånd som riktar sig till både primär\- och specialistvård, samt socialtjänst. Kunskapsstödet kan vända sig till både professioner och beslutsfattare.


Socialstyrelsen ska:

* främja samverkan och stödja kunskapsspridning om postcovid och andra postinfektiösa tillstånd. I det ingår bland annat att hämta in och sammanställa erfarenheter från regioner med mottagningar som har etablerats för dessa tillstånd
* dokumentera erfarenheter från andra internationella aktörers arbete på området. Vid genomförandet av uppdraget ska skillnader mellan barn och vuxna, inbegripet äldre, samt mellan kvinnor och män beaktas
* analysera vad ett nationellt kunskapscentrum för postcovid och andra postinfektiösa tillstånd kan bidra med samt förutsättningarna för att bilda ett sådant kunskapscentrum
* samverka med regionernas nationella system för kunskapsstyrning, samtala med Statens beredning för medicinsk och social utvärdering (SBU), Sveriges Kommuner och Regioner (SKR), regioner, kommuner, berörda lärosäten, professions\- och specialistorganisationer, patientföreträdare samt andra
* senast den 30 november 2023 delredovisa uppdraget och senast senast den 14 augusti 2024 slutredovisa.
