# Uppdrag att ansvara för genomförandet av Open Data Charters stadga

Regeringen uppdrar åt Myndigheten för digital förvaltning (Digg) att ansvara för genomförandet av den internationella organisationen Open Data Charters stadga med principer för tillgängliggörande av data.


I uppdraget ingår att vara kontaktpunkt gentemot organisationen liksom att ansvara för uppföljningen av genomförandet av ovan nämnda stadga. I uppdraget ingår även att främja tillgången av öppna data som kan bidra till insyn och delaktighet i offentlig förvaltning, särskilt offentliga inköpsdata. Myndigheten ska när uppdraget utförs beakta den svenska handlingsplanen för Open Governmental Partnership 2023–2025\.
