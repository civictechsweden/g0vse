# Uppdrag att ansöka om att få använda intäkter från överbelastning för att finansiera stöd till elintensiva företag

Regeringen ger Affärsverket svenska kraftnät (Svenska kraftnät) i uppdrag att ansöka hos Energimarknadsinspektionen om att få använda intäkter från överbelastning i transmissionsnätet för el för att finansiera kostnader hänförliga till elstödet till elintensiva företag enligt förordningen (2023:66) om elkostnadsstöd till vissa särskilt drabbade företag, samt kostnader för att betala ut stödet.

Ansökan om finansiering ska ske i den utsträckning Svenska kraftnät kan
upprätthålla förmågan att uppnå de prioriterade målen för användning av
intäkter från överbelastning i enlighet med artikel 19.2 i Europaparlamentets
och rådets förordning (EU) 2019/943 av den 5 juni 2019 om den inre
marknaden för el.

Ansökan får omfatta maximalt 2,4 miljarder kronor, inklusive kostnaden för att betala ut stödet. Ansökan ska ha inkommit till Energimarknadsinspektionen senast den 20 maj 2023.
