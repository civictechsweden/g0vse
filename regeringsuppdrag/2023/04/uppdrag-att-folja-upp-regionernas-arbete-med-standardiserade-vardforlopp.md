# Uppdrag att följa upp regionernas arbete med standardiserade vårdförlopp

Regeringen uppdrar åt Socialstyrelsen att följa upp regionernas arbete med standardiserade vårdförlopp (SVF) enligt överenskommelsen mellan staten och Sveriges Kommuner och Regioner om jämlik och effektivare cancervård med kortare väntetider 2023\.


Socialstyrelsen ska:

* Utifrån redovisningen av tidigare uppdrag att följa upp regionernas arbete med SVF, genomföra dialog med de regioner som inte uppfyllde inklusionsmålet 2022 om vilka åtgärder de har vidtagit och planerar att vidta för att uppnå målet 2023\.
* Ta emot rapportering från regionerna om arbetet med SVF.
* Utifrån rapporteringen redovisa om villkor för den andra utbetalningen av medel till regionerna för arbetet med SVF är uppfyllt.
* Återkoppla till regionerna i de fall som rapporteringen inte är fullständig.
* I de fall som villkoren för den andra utbetalningen inte är uppfyllda, beskriva avvikelser samt hur regionerna arbetar med att förbättra situa\-tionen.
* Sammanställa rapporteringen på nationell nivå samt ta fram och redo\-visa övergripande nationella slutsatser.

Myndigheten redovisar uppdraget till Regeringskansliet senast den 15 november 2023\.
