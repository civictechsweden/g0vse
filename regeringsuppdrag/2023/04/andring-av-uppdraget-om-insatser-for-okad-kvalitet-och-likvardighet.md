# Ändring av uppdraget om insatser för ökad kvalitet och likvärdighet

Regeringen ändrar uppdraget till Statens skolverk, Statens skolinspektion, Specialpedagogiska skolmyndigheten (SPSM) och Skolforskningsinstitutet om insatser för ökad kvalitet och likvärdighet (U2021/03837\) enligt följande.


Skolverket och SPSM avgör när och hur ofta de gemensamt ska erbjuda och genomföra kvalitetsdialoger med huvudmännen inom skolväsendet. De tidsintervaller för erbjudande om och genomförande av dialoger som anges i uppdraget ska därmed inte längre gälla. I stället för vad som anges i uppdraget om att införandet av kvalitetsdialoger och inrättandet av ytterligare kontor kan ske under förutsättning att riksdagen anvisar medel för detta, ska uppdraget finansieras inom ramen för Skolverkets förvaltningsanslag.

Skolverket ska även fortsättningsvis vara samordnande myndighet för kvalitetsdialogerna. Skolverket och SPSM ska föra en löpande dialog med Regeringskansliet (Utbildningsdepartementet) om hur arbetet med dialogerna fortskrider. Myndigheterna ska redovisa erfarenheterna av arbetet med kvalitetsdialogerna till Regeringskansliet (Utbildningsdepartementet) senast den 1 oktober 2025\. Någon delredovisning av den del av uppdraget som avser kvalitetsdialogerna behöver inte längre lämnas.

Utöver ovan angivna ändringar ska uppdraget om insatser för ökad kvalitet och likvärdighet genomföras i enlighet med den ursprungliga uppdragsbeskrivningen.
