# Uppdrag att uppmuntra och stödja genomförande av stresstester inom energisektorn

Regeringen ger Statens energimyndighet (Energimyndigheten) i uppdrag att under 2023 uppmuntra och stödja genomförandet av stresstester inom energisektorn i enlighet med Europeiska rådets rekommendation av den 8 december 2022 om en unionsomfattande samordnad strategi för att stärka den kritiska infrastrukturens motståndskraft (2023/C 20/01). I uppdraget ingår även att uppmuntra aktörer att till Energimyndigheten återkoppla utfallet av genomförda stresstester samt, i förekommande fall, varför stresstester inte har genomförts.

Energimyndigheten ska senast den 30 november 2023 redovisa svaren på frågorna i EU-kommissionens frågemall om genomförandet av stresstester och senast den 29 februari 2024 redovisa myndighetens lärdomar av arbetet och eventuella oklarheter om exempelvis kravnivåer eller förväntningar.

Redovisning ska ske till Regeringskansliet (Klimat-och näringslivsdepartementet).
