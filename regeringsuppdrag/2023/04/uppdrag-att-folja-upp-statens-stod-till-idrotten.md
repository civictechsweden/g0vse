# Uppdrag att följa upp statens stöd till idrotten

Regeringen uppdrar åt Gymnastik- och idrottshögskolan, Centrum för idrottsforskning (CIF), att under 2023 fördjupat analysera idrottsrörelsens villkor och förutsättningar för att bedriva konkurrenskraftig och hållbar elitidrott.

Analysen ska:

* bland annat utgå från Sveriges Riksidrottsförbunds, Sveriges Olympiska Kommittés, Svenska Parasport-förbundets och Sveriges Paralympiska Kommittés samt olika specialidrottsförbunds arbete
* beröra enskilda elitidrottares livssituation och förutsättningar för elitsatsningar
* betona styrkor och möjligheter för svenska elitidrottare
* ha internationell utblick och belysa skillnader mellan olika länders idrottssystem och vilka effekter det medför för hur man bedriver elitidrott
* utgå ifrån statliga mål och syften samt att statligt stöd stärker konkurrenskraften internationellt
* peka på goda exempel och utgå från jämställdhets- och barnrättsperspektiv.

CIF slutredovisar senast den 15 april 2024 uppdraget till Regeringskansliet.
