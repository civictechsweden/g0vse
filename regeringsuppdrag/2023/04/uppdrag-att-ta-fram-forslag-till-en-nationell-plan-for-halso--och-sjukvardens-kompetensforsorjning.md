# Uppdrag att ta fram förslag till en nationell plan för hälso- och sjukvårdens kompetensförsörjning

Regeringen uppdrar åt Socialstyrelsen att föreslå en nationell plan för att förbättra hälso- och sjukvårdens kompetensförsörjning. Förslaget ska utarbetas av det särskilda rådet för vårdkompetensfrågor och visa vilka insatser som kan behövas för att förbättra kompetensförsörjningen inom hälso- och sjukvården.

Socialstyrelsen ska:

* hämta in synpunkter från och ha dialog med kommuner och regioner, privata aktörer, harbetsgivarorganisationer, universitet, högskolor och andra utbildningsanordnare, samt patient- och professionsorganisationer
* delredovisa uppdraget senast den 30 juni 2023 och den 7 december 2023
* slutredovisa uppdraget senast den 31 maj 2024.
* löpande informera Regeringskansliet om arbetet.
