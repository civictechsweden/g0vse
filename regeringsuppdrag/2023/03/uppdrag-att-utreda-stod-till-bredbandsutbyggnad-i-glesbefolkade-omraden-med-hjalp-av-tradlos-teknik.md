# Uppdrag att utreda stöd till bredbandsutbyggnad i glesbefolkade områden med hjälp av trådlös teknik

Regeringen ger Post\- och telestyrelsen (PTS) i uppdrag att utreda möjligheten till stöd för bredbandsutbyggnad i glesbefolkade områden med hjälp av trådlös teknik.


Vid redovisningen av uppdraget ska PTS presentera en modell för hur stöd för sådan utbyggnad kan tilldelas, samt hur en sådan åtgärd kan utformas för att komplettera befintligt stöd till bredbandsutbyggnad. Ett sådant stöd ska betalas ut enligt bestämmelserna i anslagsförordningen (2011:223\).

Vid genomförandet av uppdraget ska PTS inhämta synpunkter från de aktörer som bygger bredband genom trådlösa tekniska lösningar. Synpunkter från andra berörda aktörer bör även beaktas. Inom relevanta delar av uppdraget ska PTS även inhämta synpunkter från Bredbandsforum.

PTS ska senaste den 15 september 2023 redovisa uppdraget till Regeringskansliet (Finansdepartementet). Redovisningen ska hänvisa till diarienumret för detta beslut.
