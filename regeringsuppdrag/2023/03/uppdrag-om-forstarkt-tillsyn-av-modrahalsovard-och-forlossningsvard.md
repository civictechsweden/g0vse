# Uppdrag om förstärkt tillsyn av mödrahälsovård och förlossningsvård

Regeringen uppdrar åt Inspektionen för vård och omsorg (IVO) att förstärka den nationella tillsynen av mödrahälsovården och förlossningsvården under åren 2023 – 2025. IVO ska utveckla verktyg och nödvändig datatillgång för att analysera risker på området.

IVO delredovisar uppdraget dels den 30 juni 2023, dels den 30 juni 2024. Myndigheten slutredovisar uppdraget senast den 31 mars 2026.
