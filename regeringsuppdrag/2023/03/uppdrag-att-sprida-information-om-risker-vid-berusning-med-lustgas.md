# Uppdrag att sprida information om risker vid berusning med lustgas

Regeringen uppdrar åt Läkemedelsverket, Folkhälsomyndigheten och länsstyrelserna att informera om lustgas och de skador som kan uppstå om man använder lustgas för att berusa sig.


Uppdraget samordnas av Läkemedelsverket.

Läkemedelsverket, Folkhälsomyndigheten och länsstyrelserna hämtar in kunskap och tar tillvara erfarenheter från övriga berörda myndigheter och aktörer.

Länsstyrelsen i Örebro län samordnar länsstyrelsernas arbete. Länsstyrelsen i Örebro län ansvarar bland annat för att tillsammans med Läkemedelsverket och Folkhälsomyndigheten ta fram och sprida kommunikationsmaterial.

Läkemedelsverket, Folkhälsomyndigheten och länsstyrelserna redovisar uppdraget senast den 1 mars 2024\.
