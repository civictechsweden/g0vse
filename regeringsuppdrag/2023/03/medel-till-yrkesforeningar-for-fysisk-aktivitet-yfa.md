# Medel till Yrkesföreningar för fysisk aktivitet (YFA)

Regeringen beslutar ge Yrkesföreningar för fysisk aktivitet rätt att rekvirera 1,7 miljoner kronor. Föreningen ska inom regeringens satsning på metoden fysisk aktivitet på recept utveckla kunskapsstödet fysisk aktivitet i sjukdomsprevention och sjukdomsbehandling (FYSS), den digitala versionen eFYSS, samt samverka med Socialstyrelsen, Folkhälsomyndigheten och E\-hälsomyndigheten. Pengarna får användas till att kartlägga och beskriva framtida behov av att uppdatera kunskapsstödet.


Senast den 1 december 2023 ska en slutrapport lämnas till Kammarkollegiet. I rapporten ska det framgå hur beviljade medel har använts och vilka resultat man har uppnått.
