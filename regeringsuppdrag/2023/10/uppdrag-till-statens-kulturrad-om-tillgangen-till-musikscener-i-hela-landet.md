# Uppdrag till Statens kulturråd om tillgången till musikscener i hela landet

Regeringen ger Statens kulturråd i uppdrag att kartlägga tillgången till musikscener i hela landet och undersöka musikområdets förutsättningar att få tillgång till och nyttja ändamålsenliga lokaler. Fokus ska särskilt vara på de stora städerna.

Statens kulturråd ska därtill
• analysera och föreslå hur gynnsamma förutsättningar för musikscener i
hela landet kan skapas genom samverkan mellan det offentligt finansierade kulturlivet och privata aktörer,
• beskriva hinder för tillgång till musikscener och lämna förslag på åtgärder mot dessa,
• inhämta kunskap om statens möjligheter att upplåta lokaler och ytor för
musikscener från relevanta myndigheter och institutioner, samt
• i de fall förslag lämnas även lämna förslag på finansiering inom befintliga ramar.

Inom kultursamverkansmodellen sker idag en viktig samverkan mellan stat,
regioner, kommuner, det civila samhället och de professionella kulturskaparna som bör tas tillvara i genomförandet av uppdraget. Statens
kulturråd ska vid genomförandet av uppdraget, i relevanta delar, inhämta
synpunkter från regioner och kommuner samt relevanta aktörer inom
musikområdet.

Statens kulturråd ska senast den 30 september 2024 lämna en skriftlig slutredovisning av uppdraget till Regeringskansliet (Kulturdepartementet).
