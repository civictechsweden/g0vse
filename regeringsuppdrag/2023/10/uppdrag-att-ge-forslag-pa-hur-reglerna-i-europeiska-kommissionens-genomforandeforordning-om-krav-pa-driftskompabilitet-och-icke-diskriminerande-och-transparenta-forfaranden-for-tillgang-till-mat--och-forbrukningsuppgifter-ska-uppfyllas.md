# Uppdrag att ge förslag på hur reglerna i Europeiska kommissionens genomförandeförordning om krav på driftskompabilitet och icke-diskriminerande och transparenta förfaranden för tillgång till mät- och förbrukningsuppgifter ska uppfyllas

Regeringen ger Energimarknadsinspektionen i uppdrag att lämna förslag på hur reglerna i Europeiska kommissionens genomförandeförordning (EU) 2023/1162 av den 6 juni 2023 om krav på driftskompabilitet och ickediskriminerande och transparenta förfaranden för tillgång till mät- och förbrukningsuppgifter (genomförandeförordningen) ska uppfyllas.

Energimarknadsinspektionen ska vid genomförandet av uppdraget beskriva
konsekvenserna för myndigheter och elmarknadsaktörer, så som exempelvis
elnätsbolag, kunder, elleverantörer och tjänsteleverantörer, av det lämnade
förslaget.

Energimarknadsinspektionen ska senast den 1 mars 2024 lämna en skriftlig
redovisning av uppdraget till Regeringskansliet (Klimat- och
näringslivsdepartementet).
