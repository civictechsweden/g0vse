# Uppdrag att stärka våldsutsatta barns och ungas delaktighet i ärenden inom socialtjänstens barn- och ungdomsvård

Regeringen uppdrar åt Socialstyrelsen att vidta åtgärder för att stärka barns och ungas delaktighet i ärenden inom socialtjänstens barn\- och ungdomsvård för barn som utsatts för våld eller befinner sig i sårbara situationer.


Socialstyrelsen ska:

* kartlägga barns och ungas delaktighet i ärenden inom socialtjänstens barn\- och ungdomsvård,
* vidta åtgärder för att stärka barns och ungas delaktighet, och
* sprida aktuell kunskap om arbetssätt, verktyg och goda exempel på hur barns och ungas delaktighet kan stärkas.
* samtala med Barnombudsmannen och Myndigheten för delaktighet och, om det behövs, hämta in synpunkter från exempelvis Inspektionen för vård och omsorg (IVO), barnrättsorganisationer och kommuner
* löpande informera Regeringskansliet om hur arbetet fortskrider.
* senast den 3 mars 2025 delredovisa uppdraget och senast den 2 mars 2026 slutredovisa till Regeringskansliet.
