# Uppdrag att möjliggöra fler elektroniska handlingar på fastighetsrättens område

Regeringen ger Lantmäteriet i uppdrag att bedöma förutsättningarna för elektroniska rutiner, dels vid medgivanden och överenskommelser som ligger till grund för en överföring av äganderätten enligt fastighetsbildningslagen (1970:988\), dels vid upplåtelse av tomträtt, nyttjanderätt, servitut och avtal om rätt till elektrisk kraft enligt jordabalken, samt föreslå en digital infrastruktur för elektroniska handlingar.


Lantmäteriet ska lämna nödvändiga författningsförslag.

Lantmäteriet ska senast den 7 juni 2024 lämna en skriftlig redovisning av uppdraget till Regeringskansliet (Landsbygds\- och infrastrukturdepartementet).
