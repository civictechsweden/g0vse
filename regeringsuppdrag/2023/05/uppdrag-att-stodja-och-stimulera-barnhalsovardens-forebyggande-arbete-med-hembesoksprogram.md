# Uppdrag att stödja och stimulera barnhälsovårdens förebyggande arbete med hembesöksprogram

Regeringen uppdrar åt Socialstyrelsen att stödja och stimulera barnhälsovårdens arbete med bland annat utökade hembesöksprogram bland yngre barn bosatta och folkbokförda i Sverige.


Socialstyrelsen ska:

* fördela medel till regioner under 2023 för att i samverkan med kommuner förbereda utökade hemsbesöksprogram inom områden med socioekonomiska utmaningar.
* stödja regioner och kommuner i arbetet med att införa eller utveckla utökade hembesöksprogram.
* ta fram ett förslag på modell för att långsiktigt följa upp hur regionerna implementerar utökade hembesöksprogram i samverkan med kommuner, med stöd av relevanta indikatorer.
* utreda förutsättningarna för och föreslå hur barns språkkunskaper och språkutveckling i det svenska språket kan följas upp inom ramen för barnhälsovården eller annan lämplig aktör samt utreda och föreslå hur stödbehov kan tillgodoses.
* ta fram ett förslag på en förordning om bidrag för verksamheter som genomför utökade hembesöksprogram som inbegriper främjande av språkutveckling i det svenska språket. Förordningsförslaget avses ligga till grund för fördelningen av medel till regioner och kommuner för 2025 och framåt.
* hämta in synpunkter från berörda huvudmän och professionsorganisationer samt Sveriges Kommuner och Regioner (SKR).
* i tillämpliga delar hämta in och ta hänsyn till synpunkter från Statens skolverk.
* delredovisa uppdraget senast den 31 mars 2024, den 31 maj 2024, den 31 maj 2025 och den 31 maj 2026
* senast den 31 maj 2027 slutredovisa uppdraget till Regeringskansliet.
