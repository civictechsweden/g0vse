# Uppdrag att på nationell nivå säkra tillgången till antiviralt läkemedel mot infektion med ett visst orthopoxvirus

Regeringen uppdrar åt Folkhälsomyndigheten och Socialstyrelsen att säkra tillgången till läkemedlet tecovirimat. Arbetet ska utgå från den gemensamma process som sker på europeisk nivå.

Socialstyrelsen ska:

* ansvara för inköp av läkemedlet
* beredskapslagra läkemedlet
* vid behov och utifrån bedömning från Folkhälsomyndigheten vidareförsälja och distribuera till regionerna efter förfrågan
* vid behov och utifrån underlag från Folkhälsomyndigheten fördela läkemedlet mellan regionerna vid en nationell bristsituation.

Folkhälsomyndigheten ska:

* ta fram underlag för bedömning av behov av läkemedlet samt rekommendation om inköp.
* vid behov besluta om en fördelningsnyckel mellan regionerna vid risk för en nationell bristsituation.

En årlig redovisning av uppdraget lämnas senast den 1 februari 2023 för 2022 års åtgärder och därefter löpande årliga redovisningar.
