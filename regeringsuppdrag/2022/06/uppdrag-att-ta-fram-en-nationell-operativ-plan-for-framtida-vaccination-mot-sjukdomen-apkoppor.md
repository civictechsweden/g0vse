# Uppdrag att ta fram en nationell operativ plan för framtida vaccination mot sjukdomen apkoppor

Regeringen uppdrar åt Folkhälsomyndigheten att ta fram en nationell plan för vaccination med de doser som EU donerar mot sjukdomen apkoppor.

I uppdraget ingår att ta fram en operativ vaccinationsplan som bland annat ska innehålla en prioritetsordning och en plan på distribution samt hantering av vaccin.

Folkhälsomyndigheten ska i uppdraget samverka med Läkemedelsverket.

Uppdraget slutredovisas till Regeringskansliet senast den 31 maj 2023.
