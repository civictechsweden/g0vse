# Uppdrag att motverka arbetslivskriminalitet, fel, brister och skador inom byggsektorn

Regeringen ger Boverket i uppdrag att

* utreda och, i den utsträckning det bedöms lämpligt, vidta åtgärder för att förebygga och motverka arbetslivskriminalitet inom byggsektorn,
* vidta åtgärder i syfte att minska förekomsten av fel, brister och skador inom byggsektorn,
* föreslå åtgärder som långsiktigt kan stärka myndighetens arbete för att bidra till en sund byggsektor med mindre arbetslivskriminalitet samt färre fel, brister och skador, samt
* utreda och beskriva konsekvenserna av de förslag som lämnas.

Boverket ska senast den 20 december 2022 lämna en skriftlig redovisning av uppdraget till Regeringskansliet (Finansdepartementet).
