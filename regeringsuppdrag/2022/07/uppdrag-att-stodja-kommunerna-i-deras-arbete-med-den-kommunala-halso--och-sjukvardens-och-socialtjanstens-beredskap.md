# Uppdrag att stödja kommunerna i deras arbete med den kommunala hälso- och sjukvårdens och socialtjänstens beredskap

Regeringen uppdrar åt länsstyrelserna att stödja kommunerna i arbetet med den kommunala hälso\- och sjukvårdens och socialtjänstens krisberedskap och civilt försvar. Länsstyrelserna ska stödja Socialstyrelsen med den information som myndigheten behöver för att följa utvecklingen av kommunernas beredskapsarbete inom hälso\- och sjukvård och socialtjänst.


Arbetet utgår från de redovisningar som Socialstyrelsen och länsstyrelserna tidigare har lämnat om kartläggning och stöd av den kommunala hälso\- och sjukvårdens och socialtjänstens beredskap. Länsstyrelserna ska samordna och stödja kommunerna med erfarenheter och kunskaper.

Länsstyrelsen i Kronobergs län samordnar och sammanställer länsstyrelsernas redovisningar samt samordnar länsstyrelsernas dialog med Socialstyrelsen.

Länsstyrelserna redovisar årligen till Länsstyrelsen i Kronobergs län som senast den 1 mars varje år redovisar till Regeringskansliet.

Länsstyrelsen i Kronobergs län slutredovisar senast den 2 juni 2025 uppdraget till Regeringskansliet.
