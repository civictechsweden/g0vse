# Ändring av uppdraget att genomföra insatser för en förbättrad förlossningsvård samt för kvinnors hälsa

Regeringen ändrar uppdraget till Socialstyrelsen att genomföra insatser för en förbättrad förlossningsvård samt för kvinnors hälsa på följande sätt.


Socialstyrelsen ska även kartlägga och analysera förutsättningarna för en trygg och säker förlossningsvård med inriktning på bemanningen under semestertider. I uppdraget ingår även att sammanställa goda exempel som visar hur regionerna arbetar för att lösa bemanningssituationen under dessa perioder.

Uppdragstiden för denna del av uppdraget förlängs. Uppdraget ska i denna del i stället redovisas den 25 november 2022\.
