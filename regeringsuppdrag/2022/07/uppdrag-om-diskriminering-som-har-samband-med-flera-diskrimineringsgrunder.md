# Uppdrag om diskriminering som har samband med flera diskrimineringsgrunder

Regeringen ger Diskrimineringsombudsmannen i uppdrag att utifrån anmälningar om diskriminering till myndigheten fördjupa kunskapen om diskriminering som har samband med flera diskrimineringsgrunder och belysa frågor som har att göra med intersektionalitet.


Diskrimineringsombudsmannen ska särskilt belysa situationer eller
förutsättningar som, utifrån vad som framkommer i anmälningar, medför särskild risk att bli utsatt för diskriminering som har samband med flera diskrimineringsgrunder.

Diskrimineringsombudsmannen ska lämna en delrapport av uppdraget
senast den 31 oktober 2022 till Regeringskansliet (Arbetsmarknadsdepartementet). Diskrimineringsombudsmannen ska lämna en slutrapport av uppdraget senast den 1 mars 2023 till Regeringskansliet (Arbetsmarknadsdepartementet) med kopia till Forum för levande historia.
