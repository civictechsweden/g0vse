# Uppdrag att förbättra kunskapsnivån om hantering av asbest i byggnader

Regeringen ger Boverket i uppdrag att som ett led i arbetet med att
förebygga ohälsa till följd av exponering för asbest

* kartlägga inom vilka områden kunskap om förekomst och hantering av asbest i byggnader brister,
* föreslå hur information och kunskap om hur asbest ska hanteras vid
byggnadsarbeten kan stärkas för olika målgrupper,
* ta fram frågor och svar till Boverkets hemsida utifrån den kunskap som finns i dag om risker med asbest och hur asbest ska hanteras vid byggnadsarbeten.

Boverket ska i lämpliga delar samverka med Arbetsmiljöverket och
Naturvårdsverket och bör också stämma av arbetet med andra relevanta myndigheter och berörda parter.
