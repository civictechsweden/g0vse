# Ändring av uppdraget att betala ut statsbidrag till regionerna för att öka antalet vårdplatser

Regeringen ändrar uppdraget till Socialstyrelsen att betala ut statsbidrag till regionerna för att öka antalet vårdplatser. Regeringen tillför ytterligare 500 miljoner kronor till regionerna.

Medlen ska användas för att öka kapaciteten i vården genom att bl.a. anställa fler sjuksköterskor, förbättra arbetsmiljön inom vården och utöka antalet vårdplatser inklusive intensivvårdsplatser

För uppdraget får Socialstyrelsen under 2022 använda ytterligare 500 miljoner kronor som ska redovisas mot det inom utgiftsområde 9 Hälsovård, sjukvård och social omsorg för budgetåret 2022 uppförda anslaget 1:6 Bidrag till folkhälsa och sjukvård, anslagsposten 47 Ökad kapacitet i hälso- och sjukvården. Medlen betalas ut engångsvis efter rekvisition till Kammarkollegiet senast den 1 december 2022.
