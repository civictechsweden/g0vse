# Uppdrag om stöd för tillämpningen av lagen med särskilda bestämmelser om vård av unga – LVU

Regeringen uppdrar åt Socialstyrelsen att ta fram visst stöd för att tillämpa lagen med särskilda bestämmelser om vård av unga, LVU, och socialtjänstlagen, SoL.


Socialstyrelsen hämtar in kunskap och erfarenheter från Polismyndigheten, Nationella kompetensteamet mot hedersrelaterat våld och förtryck vid Länsstyrelsen i Östergötlands län, Skolverket och Sveriges Kommuner och Regioner.

Myndigheten slutredovisar senast den 31 maj 2023 den del av uppdraget som handlar stöd till kommunerna. Resten slutredovisas den 1 december 2023\.
