# Uppdrag att ta fram, utveckla och sprida kunskapsstöd för att förebygga och motverka rasism inom hälso- och sjukvården

Regeringen ger Socialstyrelsen i uppdrag att ta fram, utveckla och sprida kunskapsstöd för att förebygga och motverka förekomsten av rasism och främja allas lika rättigheter och möjligheter inom hälso\- och sjukvården och bidra till en jämlik vård.


Kunskapsstödet ska spridas till dem som arbetar inom hälso\- och sjukvården för att ge stöd i deras bemötande av patienter och närstående. Kunskapsstödet ska vara målgruppsanpassat och utformas så att det kan omsättas och förankras i hälso\- och sjukvårdspersonalens vardagliga arbete.

Myndigheten får även i uppdrag att presentera en analys av vilka ytterligare åtgärder som kan vidtas inom hälso\- och sjukvården för att motverka förekomsten av rasism och främja allas lika rättigheter och möjligheter och bidra till en jämlik vård.
