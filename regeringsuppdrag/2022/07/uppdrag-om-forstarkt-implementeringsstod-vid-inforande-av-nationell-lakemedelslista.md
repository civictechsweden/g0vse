# Uppdrag om förstärkt implementeringsstöd vid införande av Nationell läkemedelslista

Regeringen uppdrar åt E\-hälsomyndigheten att förstärka strukturerna för att genomföra den Nationell läkemedelslista (NLL). Detta genom bland annat ökade möjligheter till tekniskt och verksamhetsnära stöd till aktörer som ska ansluta till NLL.


E\-hälsomyndigheten ska:

* kartlägga regionernas tidplaner för införande av nya vårdinformations\-system eller uppgradering av befintliga system som innehåller funktio\-nalitet för ordination och förskrivning av läkemedel,
* genom kunddialoger kartlägga och följa upp samtliga aktörers planer för implementering av NLL,
* kartlägga de olika aktörernas behov av stöd samt beskriva vilket stöd E\-hälsomyndigheten kan erbjuda kring implementering,
* erbjuda tekniskt stöd till systemleverantörerna i deras utvecklingsarbete inför anslutning till NLL,
* erbjuda verksamhetsnära stöd till berörda representanter från vård\- och apoteksaktörer för att tydliggöra nyttor med NLL så att ändamålsenliga arbetssätt utvecklas i dessa organisationer.

Myndigheten ska samarbeta med Sveriges Kommuner och Regioner, Sveriges apoteksförening, regioner, övriga berörda vårdaktörer, övriga berörda apoteksaktörer samt Svenska läkaresällskapet.

E\-hälsomyndigheten delredovisar uppdraget senast den 31 augusti 2022 och slutredovisar uppdraget senast den 31 mars 2023\.
