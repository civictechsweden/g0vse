# Ändring av uppdraget att inrätta en nationell samordnare för inrikes sjöfart och närsjöfart

Med ändring av regeringens beslut den 23 augusti 2018 om uppdrag att inrätta en nationell samordnare för inrikes sjöfart och närsjöfart (N2018/04482) samt regeringens beslut den 26 november 2020 om ändring av uppdraget att inrätta en nationell samordnare för inrikes sjöfart och närsjöfart (I2020/03042) beslutar regeringen att samordnaren inom ramen för uppdraget även ska göra följande:

1. Föra en dialog med branschorganisationen Sveriges Hamnar och
   Sjöfartsverket med målsättningen att få till stånd likvärdiga miljö- och klimatstyrningsincitament i hamn- och farledsavgifterna.
2. Genomföra en kartläggning av miljö- och klimatincitamenten i
   avgiftssystemen i de utländska hamnar som mest frekventeras av trafik till och från svenska hamnar. I förekommande fall ska även miljö- och klimatincitament i farledsavgifter för såväl passagerar- som godstrafik, som tas ut för trafik i farleder som ansluter till dessa hamnar, ingå i kartläggningen.
3. Föra en dialog med hamnar, rederier, transportköpare samt andra
   berörda aktörer för att utreda förutsättningarna för gröna korridorer och hur dessa kan utformas för att så effektivt som möjligt bidra till
   minskade utsläpp inom sjöfarten samt verka för att sådana etableras i enlighet med Clydebankdeklarationen för gröna sjöfartskorridorer som lanserades den 10 november 2021 vid Förenta nationernas klimatmöte i Glasgow, se bilagan.

Trafikverket ska redovisa uppdraget till Regeringskansliet (Infrastruktur-departementet) senast den 14 oktober 2022.
