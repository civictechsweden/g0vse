# Uppdrag att utarbeta gemensamma rekommendationer om bevarandeåtgärder i marina skyddade områden

Regeringen ger Havs\- och vattenmyndigheten i uppdrag att i dialog med andra berörda EU\-medlemsstater och i samråd med berörda intressenter utarbeta gemensamma rekommendationer om bevarandeåtgärder i följande tolv marina skyddade områden:


* Finngrundet – Västra banken,
* Finngrundet – Norra banken,
* Finngrundet – Östra banken,
* Svenska Högarna,
* Ottenby rev,
* Falsterbohalvöns havsområde,
* Foteviksområdet,
* Bunkeflo strandängar,
* Löddeåns mynning,
* Salvikens strandängar,
* Lundåkrabukten, samt
* Balgö.

De gemensamma rekommendationerna ska kunna utgöra grund för begäran till Europeiska kommissionen att anta de åtgärder som föreslås för dessa områden genom delegerade akter enligt det förfarande som avses i artikel 11 och 18 i Europaparlamentets och rådets förordning (EU) nr 1380/2013 av den 11 december 2013 om den gemensamma fiskeripolitiken, om ändring av rådets förordningar (EG) nr 1954/2003 och (EG) nr 1224/2009 och om upphävande av rådets förordningar (EG) nr 2371/2002 och (EG) nr 2 (3\) 639/2004 och rådets beslut 2004/585/EG (GFP\-förordningen). Åtgärderna ska vara ändamålsenliga och kostnadseffektiva samt nödvändiga för att efterleva skyldigheterna enligt EU:s miljölagstiftning.

Havs\- och vattenmyndigheten ska senast den 30 maj 2022 och därefter en gång om året lämna en lägesrapport om genomförandet av uppdraget till Regeringskansliet (Näringsdepartementet). Havs\- och vattenmyndigheten ska slutredovisa uppdraget när de gemensamma rekommendationerna om bevarandeåtgärder för de angivna marina områdena är framtagna, om inte regeringen beslutar om annat.
