# Uppdrag att utreda förutsättningarna för Sjöfartsverkets verksamhets- och finansieringsform

Regeringen ger Statskontoret i uppdrag att utreda förutsättningarna för Sjöfartsverkets verksamhets\- och finansieringsform och lämna förslag på en ändamålsenlig myndighetsorganisation och finansiering som möjliggör en effektiv styrning mot transportpolitiska och klimatpolitiska mål. I uppdraget ingår följande.


– Utvärdera nuvarande och alternativa verksamhetsformer för
Sjöfartsverket inklusive:

* för\- respektive nackdelar ur verksamhets\-, finansierings\- och
styrningsperspektiv,
* samhällsekonomiska effekter och konsekvenser för statens
budget, samt
* möjligheten att styra mot överflyttning av transporter till
sjöfart och ökad transporteffektivitet i linje med
transportpolitiska och klimatpolitiska mål.

– Utvärdera Sjöfartsverkets avgiftsfinansiering utifrån det övergripande
målet om att säkerställa samhällsekonomiskt effektiv och långsiktigt
hållbar transportförsörjning för medborgarna och näringslivet i hela
landet samt möjligheten för myndigheten att styra mot överflyttning
av transporter till sjöfart och ökad transporteffektivitet i linje med
transportpolitiska och klimatpolitiska mål. I utvärderingen ingår att
redogöra för bland annat:

* Sjöfartsverkets avgifter ur ett internationellt perspektiv och hur avgifternas storlek och utformning påverkar sjöfartens samt svenskt näringslivs konkurrenskraft,
* hur Sjöfartsverkets avgifter påverkar möjligheterna till överflyttning av godstransporter från vägtrafik till sjötrafik,
* möjligheterna för större inslag av samhällsekonomiskt motiverad avgiftsdifferentiering och konsekvenserna för detta, samt
* sjöfartens bidrag till att nå klimatmålen och internalisera de negativa externaliteter sjöfarten ger upphov till.

Uppdraget ska redovisas till Regeringskansliet (Infrastrukturdepartementet) senast den 15 februari 2023\.
