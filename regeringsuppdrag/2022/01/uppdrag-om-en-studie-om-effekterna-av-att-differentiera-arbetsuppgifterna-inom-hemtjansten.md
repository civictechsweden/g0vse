# Uppdrag om en studie om effekterna av att differentiera arbetsuppgifterna inom hemtjänsten

Myndigheten för vård\- och omsorgsanalys får i uppdrag att undersöka i vilken utsträckning verksamheter inom hemtjänsten för äldre differentierar arbetsuppgifter i förhållande till personalens kompetens och utbildning samt om differentiering förekommer, bedöma effekterna av att differentiera arbetsuppgifterna, såväl ur ett organisatoriskt som ett brukarperspektiv.


Analysen ska utgå från en helhetssyn på omsorgssituationen och den äldre personens behov samt utifrån kommunernas olika förutsättningar. I detta ingår även att beskriva konsekvenserna av kontinuiteten för den äldre.

En redovisning av uppdraget ska lämnas till Regeringskansliet senast den 30 april 2023\.
