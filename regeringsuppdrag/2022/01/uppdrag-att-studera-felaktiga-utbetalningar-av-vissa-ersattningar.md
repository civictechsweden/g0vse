# Uppdrag att studera felaktiga utbetalningar av vissa ersättningar

Regeringen ger, i enlighet med 7 § första stycket 3 förordningen (2021:663) om arbetet med att säkerställa korrekta utbetalningar från välfärdssystemen (förordningen om korrekta utbetalningar), Arbetsförmedlingen, Centrala studiestödsnämnden, Försäkringskassan, Inspektionen för arbetslöshetsförsäkringen, Migrationsverket och Pensionsmyndigheten i uppdrag att studera omfattningen av felaktiga utbetalningar av de ersättningar som framgår av bilaga 2 samt vad felaktigheterna beror på. För de ersättningar där så anges i bilagan ska omfattningen av de felaktiga utbetalningarna studeras empiriskt. För övriga ersättningar kan
myndigheterna välja om omfattningen av utbetalningarna ska studeras
empiriskt eller uppskattas på annat sätt.
