# Uppdrag att ta fram stöd för att stärka anhörigperspektivet inom hälso- och sjukvård och omsorg

Regeringen uppdrar åt Socialstyrelsen att ta fram stöd till arbetsgivare, beslutsfattare och chefer inom hälso- och sjukvård och omsorg, biståndshandläggare samt övrig vård- och omsorgspersonal. Stödet ska vägleda om ledning, styrning, kunskap, kompetens, samverkan och samordning för att stärka anhörigperspektivet. Socialstyrelsen ska samverka med Sveriges Kommuner och Regioner (SKR).

Socialstyrelsen redovisar uppdraget till Regeringskansliet senast den 1 november 2023.
