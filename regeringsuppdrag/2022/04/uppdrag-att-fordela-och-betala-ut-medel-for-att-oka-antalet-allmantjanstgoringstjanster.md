# Uppdrag att fördela och betala ut medel för att öka antalet allmäntjänstgöringstjänster

Regeringen uppdrar åt Socialstyrelsen att administrera, följa upp och betala ut prestationsbaserade medel till regionerna. Detta för att uppmuntra till att öka antalet så kallade AT\-tjänster.


Socialstyrelsen ska under 2022 betala ut prestationsbaserade medel i enlighet med de tre nivåerna God, Vidta tydlig förbättring och Ytterligare utökning.

Regioner som önskar få ta del av medlen ska till Socialstyrelsen senast den 1 oktober 2022 redovisa att de når upp till de antal AT\-tjänster 2022 som krävs för att ta del av medlen.

Socialstyrelsen ska senast den 28 februari 2023 slutredovisa uppdraget till Regeringskansliet.
