# Ändring av uppdraget att inrätta en nationell samordnare för inrikes sjöfart och närsjöfart

Med ändring av regeringens beslut den 23 augusti 2018 om uppdrag att inrätta en nationell samordnare för inrikes sjöfart och närsjöfart (N2018/04482\), regeringens beslut den 26 november 2020 om ändring av uppdraget att inrätta en nationell samordnare för inrikes sjöfart och närsjöfart (I2020/03042\) samt regeringens beslut den 20 januari 2022 om ändring av uppdraget att inrätta en nationell samordnare för inrikes sjöfart och närsjöfart (I2022/00180\) beslutar regeringen att samordnaren inom ramen för uppdraget även ska verka för att gröna korridorer etableras i enlighet med Clydebankdeklarationen för gröna sjöfartskorridorer som lanserades den 10 november 2021 vid Förenta nationernas klimatmöte i Glasgow, se bilagan.


Detta innebär att samordnaren fortsatt ska föra en dialog med hamnar, rederier, transportköpare samt andra berörda aktörer i Sverige och i de länder till vilka korridorer bedöms kunna etableras för att utreda förutsättningarna för gröna korridorer och hur dessa kan utformas för att så effektivt som möjligt bidra till minskade utsläpp inom sjöfarten.

Uppdraget i denna del ska genomföras i dialog med Regeringskansliet (Infrastrukturdepartementet).

Trafikverket ska redovisa denna del av uppdraget till Regeringskansliet (Infrastrukturdepartementet) senast den 30 juni 2024\.
