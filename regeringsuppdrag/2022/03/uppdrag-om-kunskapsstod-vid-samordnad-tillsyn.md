# Uppdrag om kunskapsstöd vid samordnad tillsyn

Regeringen ger Boverket i uppdrag att

* ta fram en vägledning till stöd för byggnadsnämnder vid samordnad
  tillsyn,
* samla in och tillgängliggöra exempel på beslutsmallar för
  byggnadsnämndernas tillsynsarbete, och
* genomföra en utbildningsinsats om samordnad tillsyn för landets
  byggnadsnämnder.

Boverket ska vid genomförandet av uppdraget samverka med
länsstyrelserna, Polismyndigheten, Arbetsmiljöverket, Skatteverket,
Kronofogdemyndigheten, Naturvårdsverket, Sveriges Kommuner och
Regioner, samt vid behov även med andra aktörer.

Boverket ska senast den 8 augusti 2022 publicera vägledningen och
fortlöpande under 2022 tillhandahålla beslutsmallarna på sin webbplats. Utbildningsinsatserna ska vara genomförda före utgången av 2022.

Uppdraget ska redovisas till Regeringskansliet (Finansdepartementet) senast den 31 mars 2023.
