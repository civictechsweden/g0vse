# Ändring av uppdraget att utvärdera omställningen i hälso- och sjukvården till en god och nära vård

Regeringen ändrar uppdraget till Myndigheten för vård\- och omsorgsanalys att utvärdera omställningen i hälso\- och sjukvården till en god och nära vård.


Myndigheten ska i tillägg till tidigare lämnat uppdrag årligen genomföra kvantitativa kartläggningar av patienters tillgång till fast läkarkontakt samt på nationell nivå analysera graden av måluppfyll\-nad avseende mål om fast läkarkontakt som framgår av överenskommelsen om en god och nära vård för 2021 och 2022 mellan regeringen och Sveriges Kommuner och Regioner (SKR). Resultatet ska redovisas uppdelat på kvinnor och män.

Myndigheten för vård\- och omsorgsanalys ska vid genomförandet av uppdraget samverka med Socialstyrelsen samt föra en dialog med berörda aktörer – däribland regionerna, SKR samt professions\- och patientorganisationer.

Uppdragstiden förlängs dessutom för uppdraget om att utvärdera omställningen i hälso\- och sjukvården till en god och nära vård. En redovisning av uppdraget i sin helhet ska i stället lämnas till Socialdepartementet senast den 31 mars 2025\. Delredovisningar av uppdraget att genomföra kartläggningar av patienters tillgång till fast läkarkontakt ska lämnas till Socialdepartementet årligen senast den 31 oktober med start 2022\. En delredovisning av utvärderingsuppdraget i sin helhet ska lämnas till Socialdepartementet senast den 31 mars 2023\.
