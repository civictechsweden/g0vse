# Uppdrag att säkerställa utbetalningar från socialförsäkringen under krig och krigsfara

Regeringen uppdrar åt Försäkringskassan att analysera och föreslå hur utbetalningar från socialförsäkringen kan säkerställas under krig och krigsfara.

I redovisningen ska det framgå:

* hur myndigheten kan säkerställa att utbetalningar kommer försäkrade tillhanda under krig och krigsfara,
* hur beroenden till infrastruktur och samhällsservice i övrigt kan hanteras för att säkerställa utbetalningar i den beskrivna utbetalningslösningen, och hur utbetalningslösningen kan genomföras,
* vid behov förslag på ytterligare åtgärder eller regelförändringar,
* en bedömning av vilka kostnader som kan uppstå till följd av förslagen och hur dessa ska finansieras, och
* övrigt som myndigheten bedömer är relevant för den aktuella sakfrågan.

Försäkringskassan samverkar i uppdraget med Pensionsmyndigheten samt andra relevanta myndigheter och aktörer.

Försäkringskassan slutredovisar uppdraget senast den 1 november 2022.
