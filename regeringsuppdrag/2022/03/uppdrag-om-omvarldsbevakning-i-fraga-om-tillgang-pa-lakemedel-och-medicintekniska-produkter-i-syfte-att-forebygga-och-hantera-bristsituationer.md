# Uppdrag om omvärldsbevakning i fråga om tillgång på läkemedel och medicintekniska produkter i syfte att förebygga och hantera bristsituationer

Regeringen ger Läkemedelsverket i uppdrag att utveckla en löpande omvärldsbevakning i fråga om humanläkemedel och relevanta medicintekniska produkter i syfte att på kort och lång sikt kunna förebygga och hantera förändringar i tillgången på produkterna så att Sveriges försörjningsberedskap stärks.


Läkemedelsverket ska inom ramen för uppdraget

* vidta de åtgärder som krävs för att bedriva en löpande och kostnadseffektiv omvärldsbevakning i syfte att förebygga och hantera bristsituationer,
* utreda hur samverkan mellan aktörer som medverkar i omvärldsbevakningen ska ske på ett ändamålsenligt och kostnadseffektivt sätt,
* analysera vilka ändamålsenliga och kostnadseffektiva utvecklingsinsatser som behöver göras hos myndigheten och andra aktörer,
* analysera om det finns behov av att se över bestämmelser om sekretess eller göra andra författningsändringar,
* se över hur myndighetens informationsgivning vid försäljningsuppehåll, exempelvis restanmälningar, kan utvecklas och
* se över om det finns behov av ytterligare reglering.

Läkemedelsverket ska lämna en redovisning av uppdraget till Socialdepartementet senast den 28 februari 2023\.
