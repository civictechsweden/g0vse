# Uppdrag till samordnare för näringslivets hållbara omställning och samhällsomvandlingen i Norrbottens och Västerbottens län

Regeringen beslutar att ge en samordnare i uppdrag att för regeringens räkning fortsatt främja koordineringen av arbetet med insatser av betydelse för näringslivets hållbara omställning och samhällsomvandlingen i Norrbottens och Västerbottens län, med fokus på stora företagsetableringar och företagsexpansioner.


Samordnaren ska ta vidare arbetet och lärdomarna från tidigare samordningsuppdrag (N2020/03132\) och samtidigt säkerställa god överlämning och avslut av samordningsarbetet genom att:

* bidra till utveckling av lösningar för de tematiska utmaningar där
störst behov av samordning finns,
* utforma långsiktigt hållbara former för samverkan där myndigheter,
kommuner, regioner och andra aktörer utifrån sina roller och ansvar gemensamt kan ta arbetet vidare.

Uppdraget ska slutredovisas till Klimat\- och näringslivsdepartementet senast den 30 juni 2023\.
