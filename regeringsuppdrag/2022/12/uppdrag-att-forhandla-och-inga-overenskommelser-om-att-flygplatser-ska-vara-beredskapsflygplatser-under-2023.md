# Uppdrag att förhandla och ingå överenskommelser om att flygplatser ska vara beredskapsflygplatser under 2023

Regeringen ger Trafikverket i uppdrag att omgående förhandla och ingå överenskommelser med nedan angivna flygplatser om att de ska vara beredskapsflygplatser under 2023.

Överenskommelserna ska innebära att flygplatserna dygnet runt ska hålla en beredskap att ta emot luftfartyg som utför akuta eller av annat skäl prioriterade transporter för bl.a. hälso- och sjukvården, till exempel ambulansflyg, samt för räddningstjänsten, kustbevakningen, brandflyget samt andra aktörer inom krisberedskap och totalförsvaret.

Avtalen ska gälla som längst till och med den 31 december 2023.
