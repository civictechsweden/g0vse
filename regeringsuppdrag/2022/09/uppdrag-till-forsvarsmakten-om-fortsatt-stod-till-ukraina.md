# Uppdrag till Försvarsmakten om fortsatt stöd till Ukraina

Regeringen ger Försvarsmakten i uppdrag att redovisa förslag på hur ett fortsatt stöd till Ukrainas försvar kan utformas på både kort och lång sikt.


Förslagen ska omfatta bland annat materiellt stöd och utbildningsstöd. Försvarsmakten ska beakta såväl sådan materiel som ingår i
krigsorganisationen, som materiel som har utgått ur den organisationen.

Av redovisningen ska framgå stödets omfattning, kostnader och när stödet kan lämnas samt en bedömning i fråga om de sekretess\- och
säkerhetsskyddsaspekter som finns vid lämnande av stöd. Även påverkan på Försvarsmaktens operativa förmåga eller påverkan på myndighetens verksamhet i övrigt ska framgå.

Uppdraget ska genomföras i samverkan med Försvarets materielverk.

Försvarsmakten ska senast den 25 oktober 2022 lämna en skriftlig
redovisning av uppdraget till Försvarsdepartementet.
