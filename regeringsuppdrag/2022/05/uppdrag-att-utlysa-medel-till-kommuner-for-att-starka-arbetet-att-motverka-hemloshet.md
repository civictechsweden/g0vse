# Uppdrag att utlysa medel till kommuner för att stärka arbetet att motverka hemlöshet

Regeringen uppdrar åt Socialstyrelsen att utlysa 30 miljoner kronor i statsbidrag till kommunerna. Meningen är att stärka arbetet mot hemlöshet genom att starta eller utöka arbetet enligt metoden Bostad först.


Myndigheten ska besluta om statsbidrag enligt kriterier som regeringen ska besluta om i en förordning. Socialstyrelsen ska hjälpa kommunerna med att genomföra och vidareutveckla sitt arbete med metoden Bostad först.

Socialstyrelsen ska senast den 30 maj 2023 delredovisa uppdraget. I delredovisningen ska det framgå hur statsbidraget har fördelats och hur medlen har använts. Slutredovisning av hur statsbidraget har använts ska lämnas senast den 31 maj 2027\.
