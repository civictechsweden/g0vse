# Uppdrag att följa upp regionernas arbete med standardiserade vårdförlopp

Regeringen uppdrar åt Socialstyrelsen att följa upp regionernas arbete med standardiserade vårdförlopp enligt överenskommelsen om jämlik och effektivare cancervård med kortare väntetider 2022 mellan staten och Sveriges Kommuner och Regioner.

Socialstyrelsen ska:

* ta emot rapportering från regionerna om arbetet med standardiserade vårdförlopp,
* utifrån rapporteringen redovisa om villkor för den andra utbetalningen av medel till regionerna för arbetet med standardiserade vårdförlopp är uppfyllt,
* återkoppla till regionerna i de fall som rapporteringen inte är fullständig,
* i de fall som villkoren för den andra utbetalningen inte är uppfyllda, beskriva avvikelser samt hur regionerna arbetar med att förbättra situationen och
* sammanställa rapporteringen på nationell nivå samt ta fram och redovisa övergripande nationella slutsatser.

Myndigheten redovisar uppdraget senast den 15 november 2022.
