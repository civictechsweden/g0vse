# Uppdrag att genomföra insatser för att främja, stödja och följa omställningen till en god och nära vård för att förbättra primärvårdens omhändertagande av psykisk ohälsa

Regeringen uppdrar åt Socialstyrelsen att främja, stödja och följa omställningen till god och nära vård. Detta för att förbättra primärvårdens omhändertagande av psykisk ohälsa. Särskilt fokus ska vara på hälsofrämjande arbetssätt.

Socialstyrelsen ska:

* se till att insatserna samordnas med övriga uppdrag inom psykisk hälsa och suicidprevention samt i närliggande områden,
* anpassa insatserna till huvudmännens olika behov. Insatserna ska omfatta kunskap för att utveckla vården och stöd för att säkerställa god kvalitet i möten med patienten,
* stödja och stärka primärvårdens arbete med att främja psykisk hälsa och förebygga psykisk ohälsa och suicid och
* följa upp och bedöma effekterna av primärvårdens omhändertagande av psykisk hälsa och hur primärvården främjar psykisk hälsa och förebygger psykisk ohälsa samt suicid. Om det behövs ska myndigheten lyfta eventuella behov av fortsatta utvecklingsinsatser.

Socialstyrelsen samverkar med Folkhälsomyndigheten, Myndigheten för vård- och omsorgsanalys, Inspektionen för vård och omsorg, Inspektionen för socialförsäkringen, Statens beredning för medicinsk och social utvärdering och andra berörda.

Socialstyrelsen samtalar med Sveriges Kommuner och Regioner, de regionala samverkans- och stödstrukturerna, de nationella programområdena samt med professions-, patient-, brukar- och anhörigorganisationer.

Socialstyrelsen slutredovisar senast den 31 mars 2025 uppdraget till Regeringskansliet.
