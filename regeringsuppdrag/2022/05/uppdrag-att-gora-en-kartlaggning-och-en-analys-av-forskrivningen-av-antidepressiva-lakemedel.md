# Uppdrag att göra en kartläggning och en analys av förskrivningen av antidepressiva läkemedel till personer 65 år och äldre

Regeringen uppdrar åt Socialstyrelsen att kartlägga och analysera förskrivningen av antidepressiva läkemedel till personer från 65 år.

Myndigheten ska

* belysa hur förskrivningen av antidepressiva läkemedel har utvecklats och effekten av förskrivningen,
* analysera om förändringar i förskrivningen kan ha förväntats bidragit till en mer lämplig samlad vård för patienterna,
* analysera skillnader i förskrivning mellan kvinnor och män, i regionala förskrivningsmönster samt övrig vård, exempelvis psykologisk och psykoterapeutisk,
* belysa om omställningen till en god och nära vård påverkar förskrivningen samt hur primärvårdens arbetssätt och metoder kopplade till oönskade läkemedelsinteraktioner fungerar och
* belysa om personerna är aktuella inom socialtjänsten och i så fall för vilken typ av insats.

Socialstyrelsen ska samtala med Sveriges Kommuner och Regioner, regioner och kommuner, patient-, professions- brukar- och anhörigorganisationer.

Socialstyrelsen slutredovisar uppdraget före utgången av mars 2023.
