# Uppdrag att kartlägga äldre hbtqi-personers hälsa och levnadsvillkor

Regeringen uppdrar åt Folkhälsomyndigheten att kartlägga äldre hbtqi-personers hälsa och levnadsvillkor i enlighet med vad som framgår under rubriken Närmare om uppdraget. Uppdraget utgår från regeringens handlingsplan för hbtqi-personers lika rättigheter och möjligheter.

Uppdraget ska genomföras i nära samverkan med Socialstyrelsen som ska
kartlägga äldre hbtqi-personers vård och omsorg. Kunskap och erfarenheter
bör även inhämtas från berörda myndigheter, kommuner, regioner, organisationer och lärosäten.

Folkhälsomyndigheten ska lämna en delredovisning den 16 september 2022
innehållande en översiktlig plan över genomförandet av uppdraget och
eventuella preliminära resultat. Folkhälsomyndigheten ska lämna en
slutrapport av uppdraget senast den 29 september 2023 till Regeringskansliet
(Arbetsmarknadsdepartementet med kopia till Socialdepartementet).
