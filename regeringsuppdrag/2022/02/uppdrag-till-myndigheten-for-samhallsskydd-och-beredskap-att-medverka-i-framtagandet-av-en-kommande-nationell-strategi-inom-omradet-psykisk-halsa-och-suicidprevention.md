# Uppdrag till Myndigheten för samhällsskydd och beredskap att medverka i framtagandet av en kommande nationell strategi inom området psykisk hälsa och suicidprevention

Myndigheten för samhälls­skydd och beredskap (MSB) ska, i nära sam­verkan med övriga berörda myndig­heter, medverka i arbetet med fram­tagandet av en kommande nationell strategi inom området psykisk hälsa och suicid­prevention i enlighet med regerings­beslut den 30 juli 2020 (S2020/06171\).


MSB ska inom ramen för upp­draget genom­föra en individuell analys av nuläget samt av de lång­siktiga behoven inom det egna verk­sam­hets­området. MSB ska även med­verka och bidra till den gemen­samma analysen som sam­ordnas av Folk­hälso­myndig­heten och Social­styrelsen.

Den individu­ella analysen ska redovisas till Folk­hälso­myndig­heten och Social­styrelsen senast den 30 november 2022\. Upp­draget ska slut­redovisas av Folk­hälso­myndig­heten och Social­styrelsen i enlighet med vad som framgår av ovan nämnda regerings­beslut. MSB får för upp­dragets genom­förande använda 1 000 000 kronor under 2022\. Medlen ska belasta utgifts­område 9 Hälsovård, sjukvård och social omsorg, anslaget 1:8 Bidrag till psykiatri, anslags­posten 3 till Kammar­kollegiets disposition. Medlen utbetalas engångsvis efter rekvisi­tion ställd till Kammar­kollegiet.

Rekvisitionen ska lämnas senast den 1 december 2022\. Medel som inte har utnyttjats ska åter­betalas till Kammar­kollegiet senast den 31 mars 2023\. Vid samma tidpunkt ska en slut­rapport lämnas till Kammar­kollegiet. Rekvisition, åter­betalning och redo­visning ska hänvisa till diarie­numret för detta beslut.

Närmre upplys­ningar om upp­draget återfinns i regerings­uppdrag till Social­styrelsen och Folk­hälso­myndig­heten att inkomma med under­lag inför en kommande nationell strategi inom området psykisk hälsa och suicid­prevention (S2020/06171\).
