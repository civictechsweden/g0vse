# Uppdrag att kartlägga äldre hbtqi-personers vård och omsorg

Regeringen uppdrar åt Socialstyrelsen att kartlägga äldre hbtqi-personers behov av, och tillgång till, kommunal vård och omsorg i enlighet med vad som framgår under rubriken Närmare om uppdraget. Uppdraget utgår från regeringens handlingsplan för hbtqi-personers lika rättigheter och möjligheter.

Uppdraget ska genomföras i nära samverkan med Folkhälsomyndigheten
som ska kartlägga äldre hbtqi-personers hälsa och levnadsvillkor. Kunskap
och erfarenheter bör även inhämtas från berörda myndigheter, kommuner
och organisationer.

Socialstyrelsen ska lämna en delredovisning den 16 september 2022 innehållande en översiktlig plan över genomförandet av uppdraget och
eventuella preliminära resultat. Socialstyrelsen ska lämna en samlad
slutrapport av uppdraget senast den 29 september 2023 till Regeringskansliet (Arbetsmarknadsdepartementet med kopia till Socialdepartementet).
