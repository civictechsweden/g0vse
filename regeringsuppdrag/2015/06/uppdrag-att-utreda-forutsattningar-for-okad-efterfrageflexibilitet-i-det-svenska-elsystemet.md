# Uppdrag att utreda förutsättningar för ökad efterfrågeflexibilitet i det svenska elsystemet

Regeringen har gett Energimarknadsinspektionen i uppdrag att utreda vilka förutsättningar och hinder det finns för olika elkunder att öka den samhällsekonomiska effektiviteten på elmarknaden genom ökad efterfrågeflexibilitet.


Arbetet ska omfatta analyser av olika aktörers incitament att öka efterfrågeflexibiliteten både i förhållande till elhandel och till nättariffer. Utifrån dessa analyser ska Energimarknadsinspektionen föreslå åtgärder som kan underlätta och påskynda utvecklingen mot större effektivitet på elmarknaden.

Uppdraget ska redovisas till Regeringskansliet senast 3 oktober 2016\.
