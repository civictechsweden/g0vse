# Uppdrag till Domstolsverket, Svea hovrätt och Stockholms tingsrätt att förbereda inordnandet av patent- och marknadsdomstolarna

Regeringen uppdrar åt Domstolsverket, Svea hovrätt och Stockholms tingsrätt att förbereda inordnandet av Patent\- och marknadsdomstolen i Stockholms tingsrätt och Patent\- och marknadsöverdomstolen i Svea hovrätt den 1 september 2016\. Uppdraget ges med förbehåll för riksdagens godkännande i nödvändiga delar.


Domstolsverket ska fortlöpande hålla Regeringskansliet (Justitiedepartementet) underrättat om arbetet. Inom ramen för uppdraget ska Domstolsverket, Svea hovrätt och Stockholms tingsrätt samråda med Patentbesvärsrätten och Marknadsdomstolen.

Uppdraget ska skriftligen slutredovisas till Regeringskansliet (Justitiedepartementet) senast den 1 april 2017\.
