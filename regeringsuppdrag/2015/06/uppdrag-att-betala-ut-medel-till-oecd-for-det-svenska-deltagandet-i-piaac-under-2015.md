# Uppdrag att betala ut medel till OECD för det svenska deltagandet i PIAAC under 2015

Utbildningsdepartementets del av kostnaderna för det svenska deltagandet under 2015 i OECD:s Programme for the International Assessment of Adult Competencies (PIAAC) om 21 921 euro ska belasta det under utgiftsområde 16 Utbildning och universitetsforskning för budgetåret 2015 uppförda anslaget 1:1 (Ramanslag), anslagsposten 1 Statens skolverk. Statens skolverk ska snarast betala ut medlen till OECD.

Sverige deltar sedan 2008 i det OECD-initierade programmet PIAAC som mäter den vuxna befolkningens kunskaper och färdigheter.
