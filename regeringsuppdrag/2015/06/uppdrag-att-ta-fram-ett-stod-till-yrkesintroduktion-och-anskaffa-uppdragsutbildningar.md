# Uppdrag att ta fram ett stöd till yrkesintroduktion och anskaffa uppdragsutbildningar

Regeringen uppdrar åt Socialstyrelsen att bland annat ta fram och förvalta ett webbaserat stöd till kommunerna för deras yrkesintroduktion för nyanställda socialsekreterare med kortare erfarenhet i den sociala barn- och ungdomsvården.

Socialstyrelsen ska genomföra uppdraget i samråd med Sveriges Kommuner och Landsting, Samarbetskommittén för Sveriges socionomutbildningar, akademikerförbundet SSR, fackförbundet Vision och med andra aktörer som Socialstyrelsen bedömer lämpliga.

Socialstyrelsen ska senast den 18 december 2015 till Socialdepartementet redovisa den del av uppdraget som avser det web-baserade stödet till yrkesintroduktion samt hur myndigheten avser att förvalta stödmaterialet.
