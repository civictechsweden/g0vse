# Uppdrag till Skolverket om om kunskapskrav i läsförståelse och obligatoriska bedömningsstöd i årskurs 1

Regeringen uppdrar åt Statens skolverk att ta fram förslag till kunskapskrav i läsförståelse inom ramen för ämnet svenska och svenska som andraspråk i årskurs 1 i grundskolan, sameskolan och specialskolan. Under förutsättning att regeringen ändrar bestämmelsen i skolförordningen (2011:185\) om i vilka årskurser kunskapskrav ska finnas, till att även omfatta nu aktuella kunskapskrav, ska Skolverket även meddela föreskrifter om sådana krav.


Skolverket ska vidare utarbeta förslag till sådana obligatoriska bedömningsstöd i läs\- och skrivutveckling och i matematik i årskurs 1 i grundskolan, grundsärskolan, sameskolan och specialskolan som avses i propositionen Obligatoriska bedömningsstöd i årskurs 1 (prop. 2014/15:137\). Skolverket ska även under förutsättning att riksdagen beslutar i enlighet med nämnda proposition och regeringen meddelar föreskrifter om obligatoriska bedömningsstöd  meddela närmare föreskrifter om sådana stöd samt genomföra implementerings\- och kompetensutvecklingsinsatser inför införandet av kunskapskraven och bedömningsstöden.

Skolverket ska löpande hålla Regeringskansliet (Utbildningsdepartementet) informerat om arbetet. Uppdraget ska redovisas till Regeringskansliet (Utbildningsdepartementet) senast den 15 februari 2016\.
