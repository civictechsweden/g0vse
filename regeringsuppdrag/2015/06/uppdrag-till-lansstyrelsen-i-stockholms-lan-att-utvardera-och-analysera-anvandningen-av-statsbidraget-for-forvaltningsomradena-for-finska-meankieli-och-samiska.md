# Uppdrag till Länsstyrelsen i Stockholms län att utvärdera och analysera användningen av statsbidraget för förvaltningsområdena för finska, meänkieli och samiska

Regeringen beslutar att ge Länsstyrelsen i Stockholms län i uppdrag att utvärdera och analysera användningen av det statsbidrag som utbetalas till de kommuner och landsting som ingår i förvaltningsområdena för finska, meänkieli och samiska.

Utvärderingen ska ligga till grund för en analys av statsbidragets användning. Vidare ingår i upp­draget att utarbeta förslag till rikt­linjer för stats­bidrag­ets använd­ning i kom­munernas och landstingens arbete.

Länsstyrelsen i Stockholms län ska senast den 1 februari 2016 redovisa genomförandet av detta uppdrag i en rapport till Regeringskansliet (Kulturdepartementet).
