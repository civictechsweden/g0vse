# Uppdrag till Statens Skolverk att utarbeta förslag till kursplaner för grundsärskolan i nationella minoritetsspråk

Regeringen uppdrar åt Statens skolverk att med utgångspunkt i Skolverkets redovisning av uppdraget att utarbeta förslag till kursplaner på de nationella minoritetsspråken (U2014/5037/S) utarbeta nya förslag till kursplaner för grundsärskolan i ämnet modersmål, så att vart och ett av de nationella minoritetsspråken finska, romani chib, meänkieli och jiddisch får en egen kursplan som första\- och andraspråk.


Vidare ska Skolverket utarbeta kunskapskrav för betygsstegen A, C och E.

Skolverket ska inhämta synpunkter från företrädare för de nationella minoriteterna, Statens skolinspektion, Specialpedagogiska skolmyndigheten och Sameskolstyrelsen.

Uppdraget ska redovisas till Regeringskansliet (Utbildningsdepartementet) senast den 31 oktober 2015\.
