# Ändring av uppdrag om underlag avseende lokala och regionala stöd till flygplatser och startstöd till flygbolag

Med ändring av regeringens beslut den 19 mars 2015 med uppdrag om underlag avseende lokala och regionala stöd till flygplatser och startstöd till flygbolag (dnr N2015/2618/TIF) beslutar regeringen att följande ska gälla för uppdraget.

Regeringen uppdrar åt Trafikverket att, med stöd av 12 § lagen (2013:388\) om tillämpning av Europeiska unionens statsstödsregler, ta fram underlag avseende förekommande lokala (dvs. kommunala) och regionala driftstöd till icke statliga regionala flygplatser.

Av underlaget ska följande framgå.

– Information om de flygplatser som 2015 mottagit, eller senare planeras erhålla, lokala respektive regionala driftstöd samt omfattningen av dessa stöd för var och en av dessa flygplatser.

För de flygplatser som mottar eller planeras få lokala och/eller regionalt driftstöd ska även följande redovisas.

– Respektive flygplats geografiska läge.
– Information om de flygplatser som befinner sig inom en radie på 100 km från respektive berörd flygplats eller på högst 60 minuters avstånd med bil, buss, tåg eller snabbtåg.
– Passagerarantal och godsmängd (i ton) under 2012, 2013 och 2014\.

Uppdraget ska redovisas till Regeringskansliet (Näringsdepartementet) senast den 20 maj 2015\.
