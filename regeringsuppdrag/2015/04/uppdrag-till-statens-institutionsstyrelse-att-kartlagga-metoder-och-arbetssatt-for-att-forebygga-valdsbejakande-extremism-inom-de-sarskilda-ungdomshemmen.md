# Uppdrag till Statens institutionsstyrelse att kartlägga metoder och arbetssätt för att förebygga våldsbejakande extremism inom de särskilda ungdomshemmen

Regeringen uppdrar åt Statens institutionsstyrelse (SiS) att göra en kartläggning av metoder och arbetssätt som kan användas i arbetet för att förebygga våldsbejakande extremism inom myndighetens särskilda ungdomshem.


Inom ramen för uppdraget ska myndigheten inhämta kunskap om hur arbetet för att förebygga våldsbejakande extremism inom ungdomsvården bedrivs i några utvalda länder. SiS ska sammanställa de exempel på metoder och arbetsformer som används i Sverige och internationellt, som har framkommit i kartläggningen. I genomförandet av uppdraget ska SiS beakta ett barnrättsperspektiv.

Uppdraget ska redovisas till Regeringskansliet (Kulturdepartementet med kopia till Socialdepartementet) senast den 31 maj 2016\.
