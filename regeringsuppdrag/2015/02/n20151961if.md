# Uppdrag att bistå OECD i genomförande av studie

Regeringen uppdrar åt Verket för innovationssystem (Vinnova) att bistå Organisationen för ekonomiskt samarbete och utveckling (OECD) i arbetet med en uppföljning av den översyn av den svenska innovationspolitiken som organisationen genomförde 2011–2012.

Vinnova ska som ett led i detta kommunicera med OECD om uppföljningens närmare innehåll och upplägg samt svara för den svenska finansieringen till OECD för uppföljningen. Resultatet av uppföljningen ska finnas tillgängligt senast den 15 november 2015.
