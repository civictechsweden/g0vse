# Uppdrag med anledning av slutreglering av avvecklingen av Statens järnvägar

Regeringen uppdrar åt Trafikverket att som en sista del i avvecklingsarbetet avseende Statens järnvägar genomföra slutreglering av avtal avseende bland annat Stockholm läns landstings tillgång till och nyttjande av pendeltågstationerna i Stockholms län genom

i) avtal tecknat den 24 april 1984,

ii) ändring av avtal från den 24 april 1984 tecknat den 13 september 1995, samt

iii) avtal om ändring av avtal mellan SJ och SL av den 24 april 1984. Trafikverket får täcka slutreglering av utestående fordran avseende återstående kapitalkostnader och kvarvarande nytta i anläggningen, totalt uppgående till 93 600 000 kronor, genom utnyttjande av återstående balans från avvecklingen av Statens järnvägar.

Regeringen uppdrar vidare åt Trafikverket att inbetala den härefter återstående behållningen till statsbudgetens inkomstitel 2811 Övriga inkomster av statens verksamhet.
