# Uppdrag till Länsstyrelsen i Västerbottens län att genomföra en enkätstudie om mottagandet av ensamkommande barn

Regeringen uppdrar åt Länsstyrelsen i Västerbottens län att genomföra en enkätstudie i länets kommuner om mottagandet av ensamkommande barn.

Enkäten ska utformas i dialog med Arbetsmarknadsdepartementet. Länsstyrelsen i Västerbottens län ansvarar för distribution, sammanställning och analys av enkätresultatet. Resultaten och analysen ska redovisas i form av en rapport.

Uppdraget ska redovisas till Arbetsmarknadsdepartementet senast den 30 april 2015\.
