# Uppdrag till Statens kulturråd att göra en kartläggning av för offentligheten öppna konstnärshem eller museer kopplade till enskilda konstnärskap

Regeringen uppdrar åt Statens kulturråd att göra en kartläggning av för offentligheten öppna konstnärshem eller museer kopplade till enskilda konstnärskap i Sverige, som i dag inte får någon form av statligt bidrag men som kan anses vara av nationellt intresse. Statens kulturråd ska även lämna en redogörelse för hur finansieringen för de aktuella konstnärs\-hemmen ser ut.


Statens kulturråd ska, där så är lämpligt, samråda med Nationalmuseum med Prins Eugens Waldemarsudde, Moderna museet, Konstnärs\-nämnden, Statens musikverk, Riksförbundet Sveriges museer och andra berörda aktörer. Uppdraget ska redovisas i en rapport till Regerings\-kansliet (Kulturdepartementet) senast den 31 mars 2016\.
