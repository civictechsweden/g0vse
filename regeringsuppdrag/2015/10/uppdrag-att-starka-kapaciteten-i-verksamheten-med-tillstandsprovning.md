# Uppdrag att stärka kapaciteten i verksamheten med tillståndsprövning

Regeringen uppdrar åt Inspektionen för vård och omsorg, IVO, att vidta åtgärder som stärker kapaciteten i myndighetens verksamhet med prövning av tillstånd rörande hem för vård eller boende, HVB, för barn och unga och för den kommande nya placeringsformen stödboenden.

Antalet barn och unga som behöver placeras utanför det egna hemmet har sedan en tid ökat väsentligt. En starkt bidragande orsak är en kraftig ökning av antalet ensamkommande barn som ansöker om asyl i Sverige.

Migrationsverket bedömer i sina prognoser att det kommer att ske en fortsatt kraftig ökning av antalet ensamkommande barn till Sverige.

Det finns ett stort behov av att skapa fler alternativa former av placeringar för barn och unga, som av olika skäl behöver få boendet.

IVO ska redovisa vidtagna och planerade åtgärder med anledning av regeringsuppdraget senast den 1 april 2016 till Regeringskansliet.
