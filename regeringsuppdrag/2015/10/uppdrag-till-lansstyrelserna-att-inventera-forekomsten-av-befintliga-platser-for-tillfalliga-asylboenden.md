# Uppdrag till länsstyrelserna att inventera förekomsten av befintliga platser för tillfälliga asylboenden

Regeringen uppdrar åt länsstyrelserna att göra en inventering av befintliga lokaler och anläggningar inom respektive län som kan användas för tillfälliga asylboenden.

Uppdraget ska utföras i nära samarbete med kommunsektorn och ska samordnas med det uppdrag att koordinera ansvariga aktörer som regeringen har gett Myndigheten för samhällsskydd och beredskap (MSB).

Uppdraget ska redovisas till Migrationsverket med kopia till Regeringskansliet (Justitiedepartementet) senast den 22 oktober 2015.

Landshövdingen för Länsstyrelsen i Norrbottens län, Sven-Erik Österberg, ska samordna länsstyrelsernas arbete samt redovisningen av uppdraget. Han ska även tillse att Migrationsverket och MSB hålls informerade om länsstyrelsernas arbete.

[Pressmeddelande: Regeringen presenterar åtgärder för asylsökandes boende och skolgång](http://www.regeringen.se/pressmeddelanden/2015/10/regeringen-presenterar-atgarder-for-asylsokandes-boende-och-skolgang/)
