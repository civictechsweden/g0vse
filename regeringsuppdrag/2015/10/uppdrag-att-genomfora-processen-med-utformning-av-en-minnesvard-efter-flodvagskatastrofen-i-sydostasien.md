# Uppdrag att genomföra processen med utformning av en minnesvård efter flodvågskatastrofen i Sydostasien

Regeringen har uppdragit åt Statens fastighetsverk att ansvara för det fortsatta arbetet med att utforma en minnesvård till minne av flodvågskatastrofen i Sydostasien i december 2004. Statens fastighetsverk får 10 miljoner kronor för att presentera ett förslag till hur minnesvården på Djurgården i Stockholm ska se ut.

Minnesvården ska uppföras på den plats som den nationella samordnaren för minnesvården efter flodvågskatastrofen har föreslagit. Platsen ligger på Djurgården i Stockholm.

Statens fastighetsverk ska utföra arbetet tillsammans med Statens konstråd och Kungliga Djurgårdens förvaltning.

Minnesvården ska vara klar den 1 juni 2017.
