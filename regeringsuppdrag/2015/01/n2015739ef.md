# Uppdrag att analysera konsekvenser av ett krav på e-fakturering

Regeringen uppdrar åt Ekonomistyrningsverket (ESV) att i enlighet med vad som anges nedan under rubriken Närmare om uppdraget analysera konsekvenser av eventuellt införande av ett krav på e\-fakturering för fakturor som skickas till staten och till övrig offentlig sektor.

ESV ska ta fram alternativa förslag till reglering. Förslagen ska precisera hur krav kan utformas och vilka typer av undantag som är lämpliga att införa i kommande lagstiftning. I uppdraget ingår inte att ta fram förslag till lagtext eller hur dagens förordningsreglering för statliga myndigheter ska anpassas.

Uppdraget ska redovisas till Regeringskansliet (Näringsdepartementet) senast den 31 maj 2015\.
