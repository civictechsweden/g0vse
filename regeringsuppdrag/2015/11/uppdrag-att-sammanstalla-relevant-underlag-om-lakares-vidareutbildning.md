# Uppdrag att sammanställa relevant underlag om läkares vidareutbildning

Regeringen beslutar att ge Socialstyrelsen i uppdrag att i samråd med Statskontoret ta fram relevant underlag och därtill kopplad statistik om läkares vidareutbildning.

Underlaget ska utgöra stöd till Statskontorets uppdrag att se över det statliga åtagandet för specialistkompetenskurser (SK-kurser) inom ramen för läkares specialiseringstjänstgöring. I uppdraget ingår också att föreslå hur underlaget och därtill kopplad statistik kan utvecklas för att det ska vara möjligt att på ett systematiskt sätt bedöma behovet av SK-kurser.
