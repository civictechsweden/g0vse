# Uppdrag att analysera pensionsrätt för barnår respektive studier ur ett jämställdhetsperspektiv

Regeringen uppdrar åt Pensionsmyndigheten att analysera utfallet av reglerna för pensionsrätt för barnår respektive pensionsrätt för studier ur ett jämställdhetsperspektiv.

I uppdraget ingår att analysera vilka som tillgodogör sig pensionsrätt för barnår respektive för studier, hur dessa pensionsrätter bidrar till att minska pensionsgapet mellan könen och i vilken utsträckning de kompenserar för inkomstbortfallen.

Uppdraget ska redovisas till Socialdepartementet senast den 1 december 2015.
