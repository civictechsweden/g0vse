# Uppdrag att utreda flera utbildningsvägar för att bli kontakttolk

Regeringen har gett Myndigheten för yrkeshögskolan i uppdrag att utreda hur en längre kontakttolkutbildning, som alternativ till den sammanhållna grundutbildning till kontakttolk som finns i dag, bör utformas. Myndigheten ska lämna förslag på målgrupp för en sådan utbildning samt utbildningens innehåll och utformning, längd och dimensionering.

Myndigheten ska till Regeringskansliet (Utbildningsdepartementet) redovisa resultatet av uppdraget i dess helhet senast den 1 juni 2016.
