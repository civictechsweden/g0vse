# Uppdrag angående tillsyn av apotek

Regeringen ger Läkemedelsverket i uppdrag att se över hur myndighetens tillsyn över apoteksmarknaden kan utvecklas.

Det är ett grundläggande krav på den svenska apoteksmarknaden att
 samtliga öppenvårdsapotek inom rimlig tid tillhandahåller läkemedel till den som är i behov av sådana. I normalfallet ska öppenvårdsapotek inom 24 timmar kunna tillhandahålla samtliga förordnade läkemedel.

Uppdraget till Läkemedelsverket innebär att myndigheten bland annat ska överväga om det finns anledning att öka antalet inspektioner av apotek på plats. Läkemedelsverket ska även överväga om det finns anledning att underlätta för allmänheten att anmäla bristande tillgänglighet till läkemedel på apotek.
