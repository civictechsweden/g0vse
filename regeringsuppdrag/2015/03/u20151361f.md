# Uppdrag att genomföra bibliometrisk utvärdering av svensk forskning inom gruv- och mineralforskningsområdet

Vetenskapsrådet ges i uppdrag att genomföra en bibliometrisk utvärdering av svensk forskning inom gruv- och mineralforskningsområdet, vilken även ska omfatta forskningsområdena Urban Mining, återvinning av metaller (särskilt kritiska metaller) och substitution av kritiska metaller. Den bibliometriska utvärderingen ska utgöra en del av underlaget i Verket för innovationssystems (Vinnova) uppdrag att genomföra en ämnesöversikt och kartläggning av de aktuella områdena av underlaget (N2015/2162/FÖF).

Den bibliometriska utvärderingen ska utformas i samråd med Vinnova och slutrapporteras till Vinnova senast den 31 augusti 2015.
