# Uppdrag att inkomma med analys som ger underlag till regeringens forskningspolitik

Regeringen uppdrar åt Vetenskapsrådet att analysera och redovisa hur myndigheten inom sitt ansvarsområde kan bidra till att effektivare möta det forskningspolitiska målet. Därutöver ska Vetenskapsrådet tillsammans med Forskningsrådet för hälsa, arbetsliv och välfärd, Forskningsrådet för miljö, areella näringar och samhällsbyggande, Rymdstyrelsen, Statens energimyndighet och Verket för innovationssystem redovisa en gemensam analys. Vetenskapsrådet ska samordna den gemensamma analysen. Myndigheternas individuella och gemensamma analyser kommer att utgöra underlag för kommande propositioner.

Vetenskapsrådet ska redovisa sin enskilda analys till Regeringskansliet (Utbildningsdepartementet) och den gemensamma analysen till Regeringskansliet (Utbildningsdepartementet med kopia till Miljö\- och energidepartementet, Näringsdepartementet och Socialdepartementet) senast den 25 oktober 2015\.
