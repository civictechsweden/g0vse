# Uppdrag till Kustbevakningen att anmäla resurser till EU:s frivilliga resurspool (civilskyddsmekanismen)

### Regeringens beslut

Kustbevakningen uppdras att för Sveriges räkning anmäla följande insatskapaciteter till den europeiska insatskapaciteten vid nödsituationer (EERC, frivilliga resurspoolen):

* Läktringskapacitet
* Pumpar och länskapacitet
* Experter inom ledning

För de insatskapaciteter som anmäls in ska myndigheten vidta nödvändiga åtgärder för registrering i form av certifiering och anpassning med mera. En förutsättning för anmälan av svensk insatskapacitet i frivilliga resurspoolen är att eventuella utgifter som kan uppstå som ett led i registreringen samt för att hålla svensk insatskapacitet i beredskap finansieras inom myndighetens befintliga anslag.

Kustbevakningen ska rapportera hur uppdraget genomförts till Regeringskansliet (Justitiedepartementet) senast den 15 november 2015\.
