# Uppdrag om deltagande i e-SENS 2015

Regeringen uppdrar åt Ekonomistyrningsverket (ESV) att samordna de svenska delprojekt som deltar i det europeiska projektet Electronic Simple European Networked Services (e-SENS), samt att samordna och koordinera det svenska deltagandet i det europeiska projektet. Uppdraget är en fortsättning på det uppdrag som regeringen lämnade ESV den 6 februari 2014 (dnr N2014/637/ITP). Sveriges samlade medverkan i projektet bör vara mindre under 2015 jämfört med tidigare år och för ESV:s del huvudsakligen vara inriktat på samordning av svenska delprojekt samt att följa det europeiska projektet.

För kostnader avseende ESV:s del i e-SENS har anslagits medel på anslaget 2:6 Gemensamma e-förvaltningsprojekt av strategisk betydelse, anslagsposten 2 E-handel i staten del till Ekonomistyrningsverket inom utgiftsområde 22 Kommunikationer. För uppdraget får ESV disponera maximalt 1 500 000 kronor under 2015.

Uppdraget ska genomföras i samverkan med Bolagsverket och Tillväxtverket och i samråd med Sveriges Kommuner och Landsting. ESV ska vid genomförandet rådgöra med Konkurrensverket t.o.m. den 31 augusti 2015 och fr.o.m. den 1 september 2015 med Upphandlingsmyndigheten.

ESV ska löpande hålla Regeringskansliet (Näringsdepartementet) informerat om hur uppdraget fortlöper, samt säkerställa att instruktioner inhämtas från Regeringskansliet i de fall i projektet medverkande myndigheter representerar Sverige i EU-sammanhang. Frågor som rör gränsöverskridande elektronisk identifiering och signering hanteras av Regeringskansliet inom ramen för införandet av eIDAS och av E-legitimationsnämnden. ESV ska därför särskilt inhämta synpunkter från Regeringskansliet (Näringsdepartementet) och E-legitimationsnämnden när så kan vara aktuellt.

ESV ska senast den 15 januari 2016 rapportera uppdraget till Regeringskansliet (Näringsdepartementet)
