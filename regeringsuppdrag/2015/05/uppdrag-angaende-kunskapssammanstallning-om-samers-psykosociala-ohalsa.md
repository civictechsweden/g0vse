# Uppdrag angående kunskapssammanställning om samers psykosociala ohälsa

Regeringens beslutar att ge Sametinget i uppdrag att genomföra en kunskapssammanställning avseende psykosocial ohälsa hos det samiska folket i Sverige.

Kunskapssammanställningen ska syfta till att ge underlag för behov av fortsatt forskning och kunskapsinhämtning. Det ska också utgöra ett kunskapsstöd för Folkhälsomyndigheten i sitt förebyggande uppdrag samt för berörda landsting i sitt arbete att utforma insatser på det psykosociala området för målgruppen på ett ändamålsenligt sätt.

Uppdraget ska redovisas till Socialdepartementet senast den 20 juni 2016.
