# Inrättande av en övervakningskommitté för Landsbygdsprogram för Sverige 2014–2020

Regeringen beslutar att inrätta en övervakningskommitté för Landsbygdsprogram för Sverige 2014–2020 och erbjuder de organisationer som anges i bilagan att ingå i kommittén.

Utöver ansvaret som övervaknings­kommitté för programperioden 2014–2020 ska kommittén, under den tid som detta är aktuellt, också utöva det ansvar som tidigare utövats av Övervakningskommittén för Landsbygdsprogram för Sverige 2007–2013.

Den statssekreterare som ansvarar för frågor om landsbygdsprogrammet ska vara ordförande i övervakningskommittén och den huvudman som ansvarar för frågor om landsbygdsprogrammet ska vara ersättare för ordföranden.

Den förvaltande myndigheten, Statens jordbruksverk, ska bistå över­vak­ningskommittén, och i den rollen säkerställa en jämn könsfördelning bland kommitténs ledamöter.
