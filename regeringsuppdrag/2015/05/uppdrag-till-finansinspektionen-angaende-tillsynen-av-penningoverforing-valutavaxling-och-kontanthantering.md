# Uppdrag till Finansinspektionen angående tillsynen av penningöverföring, valutaväxling och kontanthantering

Regeringen ger Finansinspektionen i uppdrag att ta fram en rapport om hur tillsynsverksamheten avseende penningtvättsregelverket i dag bedrivs beträffande de aktörer som ägnar sig åt penningöverföring, valutaväxling och kontanthantering. Finansinspektionen ska vidare avrapportera hur myndigheten avser att bedriva tillsynen över dessa aktörer framöver och i det sammanhanget särskilt ange hur inspektionen avser att bedriva den s.k. uppsökande verksamheten.

Finansinspektionen ska rapportera uppdraget till regeringen (Finansdepartementet) senast den 14 augusti 2015.
