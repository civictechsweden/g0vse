# Uppdrag att följa upp statens stöd till idrotten

Gymnastik- och idrottshögskolan, Centrum för idrottsforskning (CIF), ska under 2016 genomföra en fördjupad analys av idrottsrörelsens barn- och ungdomsverksamhet. Många barn och ungdomars nivå av fysisk aktivitet och deltagande i idrottsverksamhet är låg. Därför är det viktigt att analysera idrottsrörelsens och skolans arbete på detta område.

Analysen ska i första hand inriktas på den grupp barn och ungdomar som inte alls eller i begränsad utsträckning är aktiva inom idrottsrörelsen och orsakerna till detta. Den ska också inriktas på den grupp barn och ungdomar som i störst utsträckning är aktiva inom idrottsrörelsen och orsakerna till detta.

Analysen ska bland annat omfatta frågor om

* hur barn- och ungdomsverksamhet inom idrottsrörelsen bedrivs och organiseras
* vilka drivkrafter som finns hos såväl barn och ungdomar som hos idrottsledare på olika nivåer
* vilken betydelse utbildningen i grundskolan har för de båda gruppernas idrottande och fysiska aktivitet.

CIF ska peka på goda exempel samt belysa metoder och arbetssätt inom idrottsrörelsen och grundskolan som leder till att fler barn och ungdomar idrottar eller annars är fysiskt aktiva.

Uppdraget ska rapporteras till Regeringskansliet senast den 15 maj 2017.
