# Uppdrag om uppföljning av Regionala cancercentrum och fördelning av medel

Regeringen uppdrar åt Socialstyrelsen att följa upp arbetet med uppbyggnaden av Regionala cancercentrum (RCC) avseende de kriterier som ska vara uppfyllda fyra år efter RCC\-starten. I uppdraget ingår även att göra en samlad bedömning av uppbyggnaden av RCC utifrån de tio kriterier som ska utmärka ett RCC.


Socialstyrelsen ska senast den 1 november 2016 redovisa en samlad bedömning av uppbyggnaden av RCC.

Senast den 31 mars 2017 ska Socialstyrelsen redovisa uppföljningen av de kriterier som ska vara uppfyllda fyra år efter RCC\-starten. Socialstyrelsen ska löpande hålla Regeringskansliet informerat om genomförandet av uppdraget.
