# Uppdrag att utbetala medel för prestationsmål som uppnåtts inom ramen för överenskommelse om riktade insatser inom området psykisk ohälsa 2015

Utifrån överenskommelsen mellan staten och Sveriges Kommuner och Landsting (SKL) om riktade insatser inom området psykisk ohälsa, ger regeringen Kammarkollegiet i uppdrag att utbetala pengar till SKL.


SKL ska i sin tur utbetala medlen till de kommuner och landsting som klarat grundkraven och ett eller flera prestationsmål enligt tabeller från Socialstyrelsen.

Personer med psykisk ohälsa ska ha samma tillgång till en jämlik, kunskapsbaserad, säker och tillgänglig vård och omsorg av god kvalitet som personer med somatisk ohälsa. Återkommande uppföljningar och utvärderingar indikerar att denna målsättning inte fullt ut återspeglas när det gäller målgruppens nuvarande situation. Mot bakgrund av detta har regeringen gjort en omfattande satsning på att åstadkomma konkreta och varaktiga förbättringar för personer med psykisk ohälsa.
