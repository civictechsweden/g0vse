# Uppdrag till Polismyndigheten om insatser mot illegala vapen och explosiva varor inom landet

Regeringen uppdrar åt Polismyndigheten att skapa förutsättningar för att ytterligare kunna motverka förekomsten av illegala vapen och explosiva varor inom landet.


Genom uppdraget ska Polismyndigheten särskilt:

* skapa enhetlig nationell statistik över i vilken utsträckning våldsbrott som utförs med hjälp av skjutvapen eller explosiva varor förekommer, i vilken utsträckning sådana våldsbrott leder till att personer dör eller skadas, om sådana våldsbrott sker inom ramen för kriminella konflikter eller inte, samt i vilken utsträckning sådana våldsbrott sker på offentlig plats med risk för skador för tredje person,
* genom ändamålsenliga system säkerställa en enhetlig och tillförlitlig beslagsstatistik,
* identifiera, utveckla och sprida effektiva arbetsmetoder för att motverka förekomsten av illegal användning av vapen eller explosiva varor i landet.

Uppdraget ska i relevanta delar genomföras i samråd med Brottsförebyggande rådet och Tullverket samt därutöver vid behov i samråd med andra berörda myndigheter. Uppdraget ska delredovisas senast den 1 mars 2017 och slutredovisas senast den 1 mars 2018\.

[Pressmeddelande: Uppdrag till Polismyndigheten om insatser mot illegala vapen och explosiva varor inom landet](/pressmeddelanden/2015/12/uppdrag-till-polismyndigheten-om-insatser-mot-illegala-vapen-och-explosiva-varor-inom-landet/)
