# Uppdrag att främja arbetet med hälsosamma matvanor inom hälso- och sjukvården för att förebygga kroniska sjukdomar

Regeringen uppdrar åt Livsmedelsverket att genomföra systematiska insatser för att sprida information om hälsosamma matvanor för att förebygga kroniska sjukdomar. Insatserna riktas till yrkesgrupper inom hälso- och sjukvården med särskilt fokus på primär- och närsjukvård.

## Insatser för goda matvanor i hälso- och sjukvården

I uppdraget ingår att, med berörda parter, ta fram en plan för vilka verksamheter som ska nås av informationen och vilka insatser som ska genomföras för att utveckla arbetet med goda matvanor inom hälso- och sjukvården.

Uppdraget ska utföras efter samråd med Socialstyrelsen och Folkhälsomyndigheten samt i samråd med Sveriges Kommuner och Landsting och relevanta professionsorganisationer.

Uppdraget ska redovisas till Regeringskansliet senast den 1 mars 2017.
