# Uppdrag att utbetala medel till landstingen i enlighet med överenskommelsen om kortare väntetider i cancervården 2015

Regeringen uppdrar åt Kammarkollegiet att, med anledning av överenskommelsen mellan staten och Sveriges Kommuner och Landsting (SKL) om kortare väntetider i cancervården, utbetala totalt 206 000 000 kronor till de landsting som uppfyller villkoren i överenskommelsen.

I januari 2015 slöt regeringen och SKL en överenskommelse om att korta väntetiderna i cancervården (dnr S2015/470/FS). Överenskommelsen för 2015 omfattar totalt 444 500 000 kronor avsett för olika insatser som syftar till att korta väntetiderna, minska de regionala skillnaderna och på så sätt göra cancervården mer jämlik.
