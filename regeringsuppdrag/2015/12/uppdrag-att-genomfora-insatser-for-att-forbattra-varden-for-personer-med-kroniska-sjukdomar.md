# Uppdrag att genomföra insatser för att förbättra vården för personer med kroniska sjukdomar

Regeringen uppdrar åt Socialstyrelsen att genomföra insatser för att förbättra vården för personer med kroniska sjukdomar.

I uppdraget ingår att:

* Utveckla och anpassa nationella kunskapsstöd för kroniska sjukdomar för hälso- och sjukvården och för patienter med kroniska sjukdomar.
* Genomföra insatser för att utvärdera vården för personer med kroniska sjukdomar.
* Främja implementeringen av sjukdomsförebyggande metoder i samråd med företrädare för professionens organisationer samt fördela statsbidrag till organisationerna.
* Främja utvecklingen mot en mer patientcentrerad vård genom att bidra till ökad spridning och tillämpning av relevanta vägledningar och verktyg.
* Fördela statsbidrag till relevanta organisationer för projekt som bidrar till en bättre vård för personer med kroniska sjukdomar samt sammanställa information om projekten under åren 2015–2017 och sprida till landstingen.

Uppdraget ska redovisas till Regeringskansliet senast den 31 mars 2018. En delredovisning av uppdraget ska lämnas till Regeringskansliet senast den 31 mars 2017.
