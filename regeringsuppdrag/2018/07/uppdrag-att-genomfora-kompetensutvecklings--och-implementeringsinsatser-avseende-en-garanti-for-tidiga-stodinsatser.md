# Uppdrag att genomföra kompetensutvecklings- och implementeringsinsatser avseende en garanti för tidiga stödinsatser i förskoleklassen, grundskolan, specialskolan och sameskolan

Skolverket och Specialpedagogiska skolmyndigheten får i uppdrag
att tillsammans genomföra insatser i syfte att implementera propositionen Läsa, skriva, räkna – en garanti för tidiga stödinsatser. I uppdraget ingår att stärka kompetensen avseende bedömning av elevers kunskapsutveckling samt planering, genomförande och uppföljning av tidiga stödinsatser.

Målgrupperna för de olika insatserna är förskollärare, lärare, speciallärare, specialpedagoger och rektorer som arbetar i förskoleklass eller i lågstadiet i grundskolan, specialskolan eller sameskolan samt huvudmän för dessa skolformer.

Uppdraget ska redovisas till Utbildningsdepartementet senast den 15 december 2020\.
