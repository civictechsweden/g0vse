# Uppdrag inom ramen för regeringens proposition om en sammanhållen landsbygdspolitik för Sveriges landsbygder

Regeringen uppdrar åt Tillväxtverket att stärka genomförandet av landsbygdspolitiken och verka för att de landsbygdspolitiska målen nås.

Regeringen beräknar att Tillväxtverket tillförs högst 5 miljoner kronor under 2019 och 5 miljoner kronor under 2020 för uppdraget. Tillväxtverket ska tillsammans med utpekade myndigheter lämna ett gemensamt förslag till upplägg och inriktning av arbetet till Regeringskansliet (Näringsdepartementet) senast den 1 mars 2019. Tillväxtverket ska slutredovisa arbetet till Regeringskansliet (Näringsdepartementet) senast den 1 mars 2021.
