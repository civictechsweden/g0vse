# Uppdrag till Statistiska centralbyrån att ta fram en rikstäckande områdesindelning för statistisk uppföljning av socioekonomisk segregation

Regeringen uppdrar åt Statistiska centralbyrån (SCB) att ta fram en rikstäckande områdesindelning för statistisk uppföljning av socioekonomisk segregation. Uppdraget ska genomföras i samarbete med Delegationen mot segregation (Delmos).


För att följa utvecklingen av segregation i Sverige och för att kunna följa upp regeringens långsiktiga strategi för att minska och motverka segregation på ett ändamålsenligt sätt, finns ett behov av att utveckla SCB:s befintliga områdesindelning och statistik så att socioekonomiska förhållanden kan redovisas på stadsdelsnivå i hela landet.

Uppdraget ska redovisas till Regeringskansliet (Kulturdepartementet) i form av en delrapport senast den 15 maj 2019 och en slutrapport senast den 16 december 2019\.
