# Uppdrag om stärkt samverkan i familjerättsliga ärenden

Regeringen uppdrar åt Myndigheten för familjerätt och föräldraskapsstöd (MFoF) att analysera kommunernas behov av stöd och förutsättningar för att samverka i familjerättsliga ärenden. I uppdraget ingår också att identifiera framgångsfaktorer.

## **Resultatet ska vara tillgängligt för kommunerna**

Den kunskap som kommer fram i analysen ska ställas samman och göras tillgänglig för kommunala huvudmän och professioner.

Uppdraget ska genomföras i samråd med Barnombudsmannen, Socialstyrelsen, Stiftelsen Allmänna Barnhuset och Sveriges Kommuner och Landsting.

## **Hänsyn ska tas till barnrätt och jämställdhet**

I uppdraget ska myndigheten ta hänsyn till ett barnrätts- och jämställdhetsperspektiv.

Uppdraget ska slutredovisas till Regeringskansliet Socialdepartementet senast den 31 mars 2021.
