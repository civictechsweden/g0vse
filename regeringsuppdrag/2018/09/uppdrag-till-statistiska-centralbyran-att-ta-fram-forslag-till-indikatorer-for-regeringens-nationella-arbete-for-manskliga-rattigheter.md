# Uppdrag till Statistiska centralbyrån att ta fram förslag till indikatorer för regeringens nationella arbete för mänskliga rättigheter

Statistiska centralbyrån (SCB) får i uppdrag att ta fram förslag till indikatorer för att följa regeringens nationella arbete med mänskliga rättigheter. SCB ska senast den 1 mars 2019 lämna en redovisning av uppdraget till Regeringskansliet (Kulturdepartementet).


Indikatorerna ska utgå från det mål som riksdagen har fastställt för arbetet, nämligen att säkerställa full respekt för Sveriges internationella åtaganden om mänskliga rättigheter, samt från den struktur som fastställs i regeringens strategi för det nationella arbetet med mänskliga rättigheter (skr. 2016/17:29\) om

* ett starkt rättsligt och institutionellt skydd av de mänskliga
rättigheterna,
* ett samordnat och systematiskt arbete med mänskliga rättigheter
inom offentlig verksamhet, och
* ett starkt stöd för arbete med mänskliga rättigheter inom det civila
samhället och inom näringslivet.
