# Uppdrag att följa upp insatser som beviljats genom förenklat beslutsfattande om hemtjänst för äldre

Regeringen uppdrar åt Socialstyrelsen att analysera och föreslå hur kommunerna på lämpligt sätt ska redovisa uppgifter till Socialstyrelsen om insatser som med stöd av socialtjänstlagen från den 1 juli 2018 kan beviljas genom förenklat beslutsfattande.

Uppdraget ska redovisas till Socialdepartementet senast den 15 mars 2019.
