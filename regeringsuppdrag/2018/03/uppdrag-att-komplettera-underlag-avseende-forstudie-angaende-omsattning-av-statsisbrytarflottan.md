# Uppdrag att komplettera underlag avseende förstudie angående omsättning av statsisbrytarflottan

Regeringen uppdrar åt Sjöfartsverket att senast den 9 april 2018 till Regeringskansliet (Näringsdepartementet) inkomma med kompletterande underlag till den förstudie angående omsättning av statsisbrytarflottan som verket överlämnade i november 2017 (dnr N2016/08145/SUBT).


Kompletteringen ska avse dels en reviderad tidplan för projektet baserad på antagandet att riksdagen under slutet av 2018 beslutar om omsättning av statisbrytarflottan, dels en utvecklad ekonomisk plan som gör det möjligt för regering och riksdag att ta ställning till de behov av låneramar, bemyndiganden, anslag och avgiftsmedel den reviderade tidplanen ger upphov till. Sjöfartsverket ska för vart och ett av åren under processen fram till och med omsättning av den sista isbrytaren i projektet redovisa konsekvenser i form av investeringskostnad, driftskostnad och övriga kostnader för varje fartyg och totalt för projektet.

Sjöfartsverket ska redovisa ett ekonomiskt underlag som utgår från att
investeringen genomförs som anläggningstillgång. Sjöfartsverket ska
därutöver redovisa ett alternativ där investeringen i sin helhet görs som
infrastrukturobjekt och endast driftskostnaden finansieras inom ramen för ordinarie finansierings form.

Sjöfartsverket ska även särredovisa merkostnader som följer av anpassningar som kan vara aktuella för att omhänderta Försvarsmaktens behov.
