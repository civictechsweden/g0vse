# Uppdrag att analysera behovet av lag- eller förordningsändringar med anledning av en ny EU-förordning om ekologisk produktion m.m.

Regeringen uppdrar åt Livsmedelsverket respektive Statens jordbruksverk att analysera behovet av lag- eller förordningsändringar till följd av en ny EU-förordning om ekologisk produktion (EU-förordningen) och föreslå de författningsändringar som myndigheten bedömer vara nödvändiga med anledning av den nya EU-förordningen. Om författningsförslag lämnas ska också kostnader och andra konsekvenser av förslaget analyseras. Livsmedelsverket och Statens jordbruksverk ska samråda med varandra och andra berörda aktörer.

Uppdraget ska redovisas till Regeringskansliet (Näringsdepartementet) senast den 1 november 2018. Uppdraget ska utföras inom ram.
