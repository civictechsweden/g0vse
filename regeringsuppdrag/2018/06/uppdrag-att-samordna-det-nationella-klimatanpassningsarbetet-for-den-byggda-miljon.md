# Uppdrag att samordna det nationella klimatanpassningsarbetet för den byggda miljön

Regeringen ger Boverket i uppdrag att samordna det nationella klimatanpassningsarbetet för den byggda miljön.


I regeringsuppdraget ingår att Boverket ska:

* stödja kommunerna i deras arbete med klimatanpassning av den byggda miljön
* identifiera behov av underlag och vägledning för klimatanpassning av ny och befintlig bebyggelse
* bedriva kompetenshöjande insatser på området
* samordna underlag som expertmyndigheter och forskning tillhandahåller om klimateffekter och klimatanpassning av bebyggelse och presentera underlaget på ett användarvänligt sätt
* bedriva främjande och vägledande arbete om de verktyg och processer som är relevanta för klimatanpassning av den byggda miljön
* följa utvecklingen inom området klimatanpassning och analysera vad det innebär för ny och befintlig bebyggelse.
