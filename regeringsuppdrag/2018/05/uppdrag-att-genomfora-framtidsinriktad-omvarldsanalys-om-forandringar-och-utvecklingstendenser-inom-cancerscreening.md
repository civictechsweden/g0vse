# Uppdrag att genomföra framtidsinriktad omvärldsanalys om förändringar och utvecklingstendenser inom cancerscreening

Regeringen uppdrar åt Socialstyrelsen att genomföra en framtidsinriktad omvärldsanalys om förändringar och utvecklingstendenser inom cancerscreening.

I uppdraget ska Socialstyrelsen utveckla former för en närmare dialog med landstingen om deras arbete med cancerscreening. Myndigheten ska även uppdatera den generella modellen för att bedöma, föra in och följa upp screeningprogram för att anpassa modellen till den utveckling som skett sedan den började användas år 2014.

Uppdraget ska genomföras i samråd med Regionala cancercentrum.

Uppdraget ska redovisas till Regeringskansliet senast den 15 april 2019.

 Socialstyrelsen ska löpande hålla Regeringskansliet informerat om uppdragets genomförande.
