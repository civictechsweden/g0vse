# Uppdrag om förbättrade möjligheter för patienter i cancerbehandling att arbeta efter förmåga

Regeringen uppdrar åt Försäkringskassan att analysera och lämna förslag på hur myndigheten kan bidra till förbättrade möjligheter för återgång i arbete för personer i cancerbehandling.

Försäkringskassan ska samverka med de regionala cancercentrumen, RCC, och rapportera hur denna samverkan utvecklas.

Försäkringskassan ska senast den 28 juni 2018 informera Socialdepartementet om dittills gjorda analyser och lämna en plan för det fortsatta arbetet.

Uppdraget ska redovisas till Regeringskansliet senast den 28 januari 2019.
