# Uppdrag till länsstyrelserna att ta fram riktlinjer för överförmyndare och ställföreträdare m.m.

Regeringen uppdrar åt länsstyrelserna i Stockholms, Östergötlands, Skåne, Västra Götalands, Dalarnas, Västernorrlands och Norrbottens län att gemensamt

* ta fram riktlinjer för
  - hur ställföreträdare bör redovisa sin förvaltning,
  - hur överförmyndare bör granska ställföreträdares förvaltning, och
  - hur överförmyndare bör kontrollera en persons lämplighet som ställföreträdare,
* överväga i vilka avseenden insamlingen av statistik över överförmyndarnas och överförmyndarnämndernas verksamhet kan förbättras för att statistiken ska bli mer tillförlitlig och användbar i tillsynsverksamheten.

Länsstyrelsen i Stockholms län ska samordna redovisningen av uppdraget.

Uppdraget ska redovisas till Regeringskansliet (Justitiedepartementet) senast den 30 april 2019.

[Pressmeddelande: Åtgärder för en bättre tillsyn på området för gode män och förvaltare](/pressmeddelanden/2018/05/atgarder-for-en-battre-tillsyn-pa-omradet-for-gode-man-och-forvaltare/)
