# Uppdrag till Boverket att fortsätta med en insats för att motverka diskriminering av romer på bostadsmarknaden

Regeringen uppdrar till Boverket att fortsätta med en insats för att motverka diskriminering av romer på bostadsmarknaden. Boverket ska genomföra arbetet i samverkan med Länsstyrelsen i Stockholms län, romska representanter och efter samråd med Diskrimineringsombudsmannen.

Boverket ska senast den 1 mars 2020 redovisa uppdraget till Länsstyrelsen i Stockholms län med kopia till Regeringskansliet (Kulturdepartementet och Näringsdepartementet). I redovisningen ska ingå en ekonomisk redovisning. Medel som inte har utnyttjats av Boverket ska återbetalas till Kammarkollegiet med angivande av detta besluts diarienummer, senast samma dag som redovisningen.
