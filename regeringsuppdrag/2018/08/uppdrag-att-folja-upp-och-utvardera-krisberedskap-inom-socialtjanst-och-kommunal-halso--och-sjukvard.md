# Uppdrag att följa upp och utvärdera krisberedskap inom socialtjänst och kommunal hälso- och sjukvård

Regeringen uppdrar åt Socialstyrelsen att följa upp och utvärdera hur socialtjänsten och den kommunala hälso\- och sjukvården förmår hantera krissituationer som höga temperaturer och evakuering. Särskilt sårbara i sådana kriser är de som bor i socialtjänstens verksamhet eller behöver socialtjänstens hjälp i sina hem.

## Socialstyrelsen kartlägger erfarenheter av krissituationer

Socialstyrelsen ställer samman och analysera socialtjänstens erfarenheter av att hantera krissituationer. Myndigheten tittar särskilt på hur bland annat socialtjänstens beredskapsplaner och evakueringsplaner fungerar och hur arbetet kan utvecklas.

Socialstyrelsen analyserar också hur strukturer för samverkan mellan bland annat socialtjänsten och kommunal hälso\- och sjukvård fungerar i krissituationer. Uppdraget bör omfatta alla kommuner.

## Socialstyrelsen samverkar med myndigheter och kommuner

Socialstyrelsen ska under arbetet ta in synpunkter från – och vid behov samverka med – Folkhälsomyndigheten, Länsstyrelserna, Myndigheten för samhällsskydd och beredskap och Sveriges Kommuner och Landsting (SKL). Socialstyrelsen samordnar sina kontakter med kommuner med de andra myndigheterna.

Uppdraget redovisas till Regeringskansliet senast den 31 mars 2019\.
