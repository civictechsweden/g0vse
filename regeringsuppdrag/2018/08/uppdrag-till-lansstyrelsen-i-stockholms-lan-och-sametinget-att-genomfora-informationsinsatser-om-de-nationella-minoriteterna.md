# Uppdrag till Länsstyrelsen i Stockholms län och Sametinget att genomföra informationsinsatser om de nationella minoriteterna

Regeringen uppdrar åt Länsstyrelsen i Stockholms län och Sametinget (samordningsmyndigheterna) att genomföra informationsinsatser om de nationella minoriteterna och de nationella minoritetsspråken. Informationsinsatsernas huvudsyfte är att förmedla information om de lagändringar som träder i kraft den 1 januari 2019 till följd av propositionen En stärkt minoritetspolitik (prop. 2017/18:199\).


Insatserna ska vara riktade gentemot såväl myndigheter, kommuner och landsting som allmänheten och syfta till att öka kunskapen och kännedomen om de nationella minoriteterna och minoritetsspråken, lagen (2009:724\) om nationella minoriteter och minoritetsspråk och bestämmelser om de nationella minoriteterna och minoritetsspråken i andra författningar.

Samordningsmyndigheterna ska senast den 29 mars 2019 lämna en gemensam redovisning av uppdraget till Regeringskansliet (Kulturdepartementet).
