# Uppdrag att utarbeta en nationell handlingsplan för ökad patientsäkerhet inom hälso- och sjukvården

Regeringen uppdrar åt Socialstyrelsen att samordna och stödja patientsäkerhetsarbetet på nationell nivå. I uppdraget ingår att utarbeta en nationell handlingsplan för hälso- och sjukvårdens arbete med ökad patientsäkerhet.

Handlingsplanen bör innehålla övergripande mål- och fokusormåden, åtgärder samt en plan för uppföljning på regional och nationell nivå.

## Etablerar principer, prioriteringar och målsättningar

Planen ska kunna användas av landsting, regioner och kommuner för att genom regionala handlingsplaner etablera principer, prioriteringar och målsättningar för patientsäkerhetsarbetet. Uppdraget ska genomföras i samråd med myndigheter, huvudmän och andra berörda aktörer inom patientsäkerhetsområdet.

Socialstyrelsen ska löpande informera Socialdepartementet om uppdragets utveckling. Uppdraget ska slutligt redovisas till Socialdepartementet senast den 31 december 2019.
