# Uppdrag att inrätta ett nationellt donationsfrämjande centrum

Regeringen uppdrar åt Socialstyrelsen att inrätta ett nationellt
donationsfrämjande centrum. Centrumet ska under 2018 och 2019 utgöra en funktion inom myndigheten.

Socialstyrelsen ska samråda med myndigheter, landsting och regioner samt andra aktörer som Socialstyrelsen finner vara relevanta för att genomföra uppdraget. Erfarenheter från organisationer som arbetar med donationsfrämjande arbete i det civila samhället bör tas tillvara.

Som en del i uppdraget ingår att redovisa Socialstyrelsens plan för myndighetens donationsfrämjande arbete. Den delen av uppdraget ska redovisas i en delredovisning till Regeringskansliet senast den 15 juni 2018. Slutredovisningen lämnas till Regeringskansliet senast den 31 december 2019. Där ska Socialstyrelsen redovisa de åtgärder som vidtagits och vilka resultat som uppnåtts.
