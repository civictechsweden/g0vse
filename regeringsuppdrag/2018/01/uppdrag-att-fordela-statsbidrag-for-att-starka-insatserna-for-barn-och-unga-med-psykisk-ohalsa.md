# Uppdrag att fördela statsbidrag för att stärka insatserna för barn och unga med psykisk ohälsa

Regeringen uppdrar åt Socialstyrelsen att under 2018 fördela 100 000 000 kronor i statsbidrag till kommuner. Pengarna ska stärka socialtjänstens insatser för barn och unga med psykisk ohälsa.

Statsbidraget ska användas till ett eller flera av följande områden:

* stärka socialtjänstens insatser till barn och unga som far illa eller riskerar att fara illa,
* förbättra arbetet mot psykisk ohälsa,
* öka socialtjänstens kompetens om barn och unga med psykisk ohälsa,
* stärka samverkan mellan landsting och kommun när någon behöver både hälso- och sjukvård och stöd från socialtjänsten, men också inom kommunens egna verksamheter.

Varje år ska Socialstyrelsen redogöra för hur mycket pengar myndigheten har betalat ut. En delredovisning av uppdraget ska lämnas till Regeringskansliet senast den 1 juni 2019 och 1 juni 2020 samt en slutredovisning av uppdraget senast den 1 juni 2021.

Uppdraget ska genomföras i samråd med Barnombudsmannen och Sveriges Kommuner och Landsting.
