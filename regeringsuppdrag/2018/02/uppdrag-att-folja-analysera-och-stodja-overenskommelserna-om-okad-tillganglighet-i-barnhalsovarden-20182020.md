# Uppdrag att följa, analysera och stödja överenskommelserna om ökad tillgänglighet i barnhälsovården 2018–2020

Socialstyrelsen ska följa upp och analysera hur staten och Sveriges Kommuner och Landsting (SKL) under 2018 till 2020 genomför olika insatser för ökad tillgänglighet i barnhälsovården.

### Ökad tillgänglighet i barnhälsovården för vissa grupper

Socialstyrelsen ska stödja SKL och landstingens insatser för att öka tillgängligheten i barnhälsovården för grupper som har sämre hälsa och tandhälsa och lägre vaccinationstäckning.

### Utökade hembesök och uppsökande verksamhet

Myndigheten ska också stödja SKL och landstingen i arbetet med utökade hembesök eller annan uppsökande verksamhet i främst socioekonomiskt utsatta områden. Det kan exempelvis vara frågan om att generellt se över och revidera befintliga vägledningar inom barnhälsovårdsområdet.

### Samordning med Folkhälsomyndigheten

Insatserna ska samordnas med Folkhälsomyndighetens uppdrag att följa och stödja överenskommelserna om ökad tillgänglighet i barnhälsovården 2018–2020.

### Inhämtning av synpunkter

Socialstyrelsen ska också hämta in synpunkter från relevanta myndigheter och aktörer – såsom länsstyrelser, Myndigheten för familjerätt och föräldraskapsstöd och Myndigheten för delaktighet.

Till Regeringskansliet ska Socialstyrelsen senast den 1 april 2018 muntligen redovisa en plan för uppföljning och analys. Socialstyrelsen ska därefter redovisa uppföljning och analys till Regeringskansliet senast den 1 oktober årligen 2019–2021.
