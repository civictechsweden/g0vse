# Uppdrag att stödja landstingen i arbetet med katastrofmedicinsk beredskap och planering för civilt försvar inom hälso- och sjukvården

Regeringen uppdrar åt Socialstyrelsen att stödja landstingen i arbetet med hälso\- och sjukvårdens katastrofmedicinska beredskap och planering för civilt försvar. I uppdraget ingår insatser som stärker landstingens beredskap mot terrorism.


### Inledande förstudie om landstingens kunskapsunderlag

Socialstyrelsen inleder med en förstudie av de kunskapsunderlag landstingen behöver för planeringen. Försudien riktas särskilt mot de förutsättningar som finns för att ta fram kunskapsunderlag om vårdprinciper i kris och krig. I  delar av betydelse tas också hänsyn till den kommunala vårdens behov.

### Analys av övnings och utbildningsbehov

Myndigheten ska analysera landstingens behov av övnings\- och utbildningsinsatser. Socialstyrelsen ska föreslå hur en utvecklad nationell utbildnings\- och övningsverksamhet för hälso\- och sjukvården kring katastrofmedicinsk beredskap och civilt försvar kan läggas upp.

Socialstyrelsen ska beskriva hur de föreslagna övnings\- och utbildningsinsatserna för åren 2019 till 2024 ska presenteras. Planerna ska omfatta såväl hälso\- och sjukvårdens roll i det civila försvaret som katastrofmedicinska insatser i fredstid vid exempelvis terrorism eller hälsohot.

### I enlighet med överenskommelsen mellan staten och SKL

Socialstyrelsen ska stödja landstingen i frågor som uppmärksammats i överenskommelsen mellan staten och Sveriges Kommuner och Landsting.om hälso\- och sjukvården och civilt försvar.

### Berörda aktörer samverkar

Socialstyrelsen genomför uppdraget tillsammans med landstingen och Sveriges Kommuner och Landsting. Synpunkter hämtas in från Folkhäsomyndigheten, Läkemedelsverket, E\-hälsomyndigheten, Inspektionen för vård och omsorg, Myndigheten för samhällsskydd och beredskap, Försvarsmakten, Polisen samt Säkerhetspolisen.

Senast den 15 oktober 2018 ska en helhetsplan för genomförandet, en förstudie om landstingens behov av kunskapsunderlag och en plan för övningar redovisas. Senast den 21 december 2018 ska en plan för utbildningsverksamheten redivisas. Slutrapport för uppdraget lämnas senast den 1 juni 2020\.
