# Uppdrag att påbörja utvecklingen av samhällsekonomiska metoder för att beakta transportsystemets påverkan på yt- och grundvattnets funktion

Regeringen uppdrar åt Trafikverket att genom en förstudie påbörja utvecklingen av samhällsekonomiska metoder för att beakta transportsystemets påverkan på yt\- och grundvattentillgångarnas kvalitet och kvantitet samt slutlig påverkan på dricksvatten. Uppdraget omfattar hela transportsystemets påverkan på vattnets funktion inklusive slutlig påverkan på dricksvatten, såväl påverkan från infrastruktur som påverkan från
transporter.


Inom ramen för uppdraget ska Trafikverket inventera kunskapsläget
nationellt och internationellt samt kartlägga behov av fortsatt utvecklingsarbete.

Redovisningen av uppdraget ska innehålla en plan för det
fortsatta utvecklingsarbetet. Vid genomförandet av förstudien ska
Trafikverket inhämta synpunkter från myndigheterna i dricksvattenrådet
samt andra berörda myndigheter och aktörer. Trafikverket ska redovisa
uppdraget till Regeringskansliet (Näringsdepartementet) senast den
31 december 2018\.
