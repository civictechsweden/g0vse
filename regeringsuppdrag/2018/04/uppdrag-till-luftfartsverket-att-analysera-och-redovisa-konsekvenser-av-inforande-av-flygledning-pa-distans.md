# Uppdrag till Luftfartsverket att analysera och redovisa konsekvenser av införande av flygledning på distans

Regeringen uppdrar åt Luftfartsverket att analysera och redovisa konsekvenserna av flygledning på distans för flygplatserna inom det statliga basutbudet. Konsekvensbeskrivningen ska innefatta aspekterna långsiktiga driftsförutsättningar, ekonomiska förutsättningar, effektivitet, säkerhet, redundans, effekter för totalförsvaret samt regionala effekter inklusive centralisering.


Uppdraget ska redovisas till Regeringskansliet (Näringsdepartementet) senast den 21 december 2018\.
