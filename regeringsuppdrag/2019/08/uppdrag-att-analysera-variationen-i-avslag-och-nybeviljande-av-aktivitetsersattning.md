# Uppdrag att analysera variationen i avslag och nybeviljande av aktivitetsersättning

Regeringen uppdrar åt Inspektionen för socialförsäkringen (ISF) att analysera orsakerna till variationen i avslag och nybeviljande av aktivitetsersättning sedan det nuvarande regelverket infördes.

## Påtaglig variation av nybeviljade aktivitetsersättningar och andel avslag

Antalet nybeviljade aktivitetsersättningar och andelen avslag varierat påtagligt. Som högst har antalet nybeviljande aktivitetsersättningar varit 8 714 (2015). Som lägst har antalet varit 5 505 (2018). Sedan 2012 har andelen avslag på ansökningar om aktivitetsersättning varit som lägst 13 procent (2014) och som högst 40 procent (2018).

## Stora variationer påverkar tilltron

Ska tilltron till sjukförsäkringen finnas kvar är det avgörande att vi har ett stabilt system. Stora variationer i försäkringsutfall – trots att reglerna inte har ändrats – riskerar att på ett negativt sätt påverka människors tilltro till systemet. Därför är det angeläget att analysera orsakerna till variationen.

Uppdraget ska redovisas till Socialdepartementet senast den 30 oktober 2020.
