# Uppdrag att göra en analys av det statliga bidraget till Stiftelsen Dansens Hus

Regeringen uppdrar åt Statskontoret att utföra en analys av det statliga bidraget till Stiftelsen Dansens Hus med utgångspunkt i den myndighetsanalysmodell som Statskontoret redovisade till regeringen i december 2008 (Fi2007/8016/OFA/SF).

Analysen ska

* belysa om regeringens styrning av det statliga bidraget är ändamålsenlig,
* beskriva hur Stiftelsen Dansens Hus fullgör sitt uppdrag enligt
  regeringens riktlinjer för det statliga bidraget, och
* belysa faktorer som är särskilt viktiga att uppmärksamma för att
  Stiftelsen Dansens Hus ska ha förutsättningar att fullgöra sitt uppdrag framöver.
