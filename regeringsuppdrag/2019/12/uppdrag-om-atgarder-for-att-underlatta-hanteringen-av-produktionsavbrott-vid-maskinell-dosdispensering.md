# Uppdrag om åtgärder för att underlätta hanteringen av produktionsavbrott vid maskinell dosdispensering

Regeringen uppdrar åt E\-hälsomyndigheten att se över vilka åtgärder myndigheten kan vidta för att underlätta hanteringen av produktionsavbrott och andra störningar i samband med maskinell dosdispensering.


## Möjligt för annan aktör ta över produktionen

E\-hälso¬myndigheten ska bland annat överväga åtgärder som gör det möjligt för en annan aktör att snabbt ta över produktionen för de patienter som berörs av ett produktionsavbrott.

E\-hälsomyndigheten ska analysera hur man ska kunna underlätta en övergång till expediering av helförpackningar.

## Minimera riskerna för patientsäkerheten

E\-hälsomyndig¬heten bör belysa vilka åtgärder som kan vidtas av andra aktörer så att eventuella patientsäkerhetsrisker minimeras. Myndigheten ska belysa för\- och nackdelar samt konsekvenser av olika alternativ.

I en rapport ska E\-hälsomyndigheten redogöra för lämpliga åtgärder.

Myndigheten ska vidta sådana åtgärder den bedömer kunna genomföra inom ramen för sitt nuvarande uppdrag och sina befogenheter.

## Nära dialog med andra aktörer

E\-hälsomyndigheten ska genomföra uppdraget i nära dialog med regioner, dosaktörer och berörda systemleverantörer.  Myndigheten ska hämta in synpunkter från kommuner och andra berörda aktörer.

Myndigheten ska redovisa uppdraget i en rapport till Regeringskansliet senast den 31 oktober 2020\.
