# Uppdrag om att testa ny teknik vid automatisering inom offentlig förvaltning

Myndigheten för digital förvaltning och Lantmäteriet ska undersöka om det är möjligt att använda ny teknik, exempelvis artificiell intelligens och block­kedjor, i syfte att i högre grad automatisera rutiner och processer för ärende­hantering och beslutsfattande inom offentlig förvaltning. Målsättningen är att processer och beslut ska effektiviseras med bibehållen eller ökad kvalitet samtidigt som transparensen bakom beslutsfattande bibehålls eller ökar. Må­let med uppdraget är att ett koncept till en teknisk lösning som bör vara möj­lig att applicera på delar av Lantmäteriets verksamhet samt i övrigt kunna vi­dareanvändas inom den offentliga förvaltningen tas fram. Kod, tekniska komponenter och annat material ska efter uppdragets slutförande samman­ställas för att i den mån det är möjligt kunna tillgängliggöras för vidare­användning inom offentlig förvaltning.
