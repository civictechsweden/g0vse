# Uppdrag att vidareutveckla sjukförsäkringshandläggningen i dialog med hälso- och sjukvården

Regeringen uppdrar åt Försäkringskassan och Socialstyrelsen att genomföra det utvecklingsarbete som myndigheterna har redovisat i slutrapporteringen av regeringsuppdraget om bättre dialog mellan Försäkringskassan och hälso\- och sjukvården.


I arbetet ska myndigheterna ta hänsyn till riksdagens tillkännagivande (2018/19:SfU13, rskr. 2018/19:145\). Under arbetet ska myndigheterna också ta hänsyn till jämställdhetsperspektivet.

Uppdraget delredovisas senast den 15 juni 2020 och slutredovisas senast den 15 oktober 2021\.
