# Uppdrag att analysera behovet av lag- eller förordningsändringar med anledning av EU:s anslutning till Geneveakten inom Lissabonöverenskommelsen

Regeringen uppdrar åt Livsmedelsverket att analysera behovet av lag- eller förordningsändringar med anledning av EU:s anslutning till Geneveakten inom Lissabonöverenskommelsen. Fullständiga författningsförslag ska redovisas.

En analys av konsekvenserna av förslagen ska utföras i enlighet med 6 och 7 §§ förordningen (2007:1244) om konsekvensutredning vid regelgivning. Utöver vad som framgår av förordningens krav på att redovisa de ekonomiska konsekvenserna av förslagen för de berörda ska förslag utformas så att de ger så låga administrativa och andra kostnader som möjligt för företag. I det fall förslaget har ekonomiska konsekvenser för det offentliga ska förslag på finansiering lämnas.

Uppdraget ska redovisas till Regeringskansliet (Näringsdepartementet) senast den 14 februari 2020. Uppdraget ska utföras inom ram.
