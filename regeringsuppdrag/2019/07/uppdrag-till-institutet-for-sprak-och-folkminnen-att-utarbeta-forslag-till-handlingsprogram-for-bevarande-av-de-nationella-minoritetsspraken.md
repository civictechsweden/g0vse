# Uppdrag till Institutet för språk och folkminnen att utarbeta förslag till handlingsprogram för bevarande av de nationella minoritetsspråken

Regeringen uppdrar åt Institutet för språk och folkminnen (Isof) att utarbeta ett förslag till ett långsiktigt och samlat handlingsprogram för bevarande av de nationella minoritetsspråken i de delar som avser finska, jiddisch, meänkieli och romani chib.


Programmets syfte är att främja möjligheten för de nationella minoritetsspråken att revitaliseras och fortleva som levande språk i Sverige. Isof ska senast den 15 maj 2020 redovisa uppdraget till Regeringskansliet (Kulturdepartementet).
