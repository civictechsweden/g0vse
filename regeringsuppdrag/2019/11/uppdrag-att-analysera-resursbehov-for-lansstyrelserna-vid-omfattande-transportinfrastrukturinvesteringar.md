# Uppdrag att analysera resursbehov för länsstyrelserna vid omfattande transportinfrastrukturinvesteringar

Trafikverket ska med utgångspunkt i erfarenheter från tidigare genomförda investeringsobjekt analysera under vilka omständigheter det finns behov av extra resurser hos länsstyrelserna med anledning av omfattande investeringsobjekt samt föreslå och konsekvensbeskriva en långsiktigt hållbar modell för resurshantering för sådana investeringsobjekt. I uppdraget ingår att föreslå budgetmässig hantering. Finansiering inom gällande nationell transportslagsövergripande plan för transportinfrastrukturen ska ske inom ramen för de medel som beräknats för planering och projektering av namngivna objekt. Eventuella behov av bemyndiganden och författningsändringar m.m. ska beskrivas. Föreslagen modell ska säkerställa myndigheternas nuvarande uppgifts- och ansvarsfördelning i den fysiska planeringsprocessen liksom möjligheterna till ekonomisk styrning och uppföljning.
