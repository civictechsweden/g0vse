# Uppdrag att genomföra utbildnings- och spridningsinsatser om vägledningen vid tolkning och tillämpning av FN:s konvention om barnets rättigheter

Regeringen uppdrar åt Barnombudsmannen att under perioden 2019–2020 genomföra utbildnings\- och spridningsinsatser om vägledningen vid tolkning och tillämpning av barnkonventionen (Ds 2019:23, se bilaga).


I uppdraget ingår att:

* genomföra utbildningsinsatser utifrån vägledningen till primära
målgrupper i statliga myndigheter som är centrala för genomförandet av barnets rättigheter, bl.a. myndigheter som ingår i kunskapslyftet för barnets rättigheter,
* genomföra utbildningsinsatser utifrån vägledningen till primära
målgrupper i kommuner och landsting, och
* sprida vägledningen till primära målgrupper i statliga myndigheter,
kommuner och landsting och i samband med olika utbildningsinsatser.

Uppdraget, inklusive en ekonomisk redovisning, ska slutredovisas senast den 31 mars 2021 till regeringen (Arbetsmarknadsdepartementet).
