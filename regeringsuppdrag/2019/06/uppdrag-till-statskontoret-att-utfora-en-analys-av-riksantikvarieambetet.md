# Uppdrag till Statskontoret att utföra en analys av Riksantikvarieämbetet

Regeringen uppdrar åt Statskontoret att utföra en analys av Riksantikvarieämbetet med utgångspunkt i den myndighetsanalysmodell som Statskontoret redovisade till regeringen i december 2008 (Fi2007/8016/OFA/SF). Uppdraget ska redovisas skriftligen till regeringen (Kulturdepartementet) senast den 24 april 2020\.


Analysen ska

* beskriva och analysera hur Riksantikvarieämbetet fullgör sina
uppgifter i förhållande till uppdrag och resurser,
* belysa om regeringens styrning är ändamålsenlig,
* beskriva hur interna och externa faktorer påverkar
Riksantikvarieämbetets möjligheter att fullgöra sina uppgifter,
* beskriva hur Riksantikvarieämbetet samverkar med andra aktörer och hur samverkan fungerar,
* belysa faktorer som är av särskild betydelse för effektiviteten i
verksamheten, och
* belysa faktorer som är särskilt viktiga att uppmärksamma för att
Riksantikvarieämbetet ska ha förutsättningar att fullgöra sina
uppgifter framöver.
