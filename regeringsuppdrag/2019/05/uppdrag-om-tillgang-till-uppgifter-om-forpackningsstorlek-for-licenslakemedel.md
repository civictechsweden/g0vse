# Uppdrag om tillgång till uppgifter om förpackningsstorlek för licensläkemedel

Regeringen ger E\-hälsomyndigheten och Läkemedelsverket i uppdrag att utforma en ordning som innebär att Tandvårds\- och läkemedelsförmåns­verket (TLV), Statens jordbruksverk (Jordbruksverket) och Statens vete­rinärmedicinska anstalt (SVA) får tillgång till uppgifter om förpacknings­storlek för licensläkemedel för att kunna fullgöra sina respektive uppgifter i fråga om tillsyn och uppföljning av sådana läkemedel och prövning av huruvida de ska ingå i läkemedelsförmånssystemet.
