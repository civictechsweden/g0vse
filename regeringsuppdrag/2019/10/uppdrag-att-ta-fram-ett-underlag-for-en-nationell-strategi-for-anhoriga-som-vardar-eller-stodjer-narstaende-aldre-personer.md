# Uppdrag att ta fram ett underlag för en nationell strategi för anhöriga som vårdar eller stödjer närstående äldre personer

Socialstyrelsen får regeringens uppdrag att lämna underlag för en bred nationell anhörigstrategi.


Underlaget ska bestå av:

* en analys av vad anhörigperspektiv innebär för den anhörige, den äldre och för personalen, samt
* en kartläggning och analys av i vilken utsträckning ett anhörigperspektiv finns med i tillämpningen av befintligt regelverk och i de fall Socialstyrelsen bedömer att det finns brister, en redovisning av dessa.

## Samverkan

Socialstyrelsen ska samverka med Nationellt kompetenscentrum anhöriga (Nka) och Sveriges Kommuner och Landsting.

## Hänsyn tas till omställning

I kartläggningen och analysen ska myndigheten ta hänsyn till den påbörjade omställningen av svensk hälso\- och sjukvård till en mer nära vård med fokus på primärvården. Detta utifrån en mer patientcentrerad och samordnad hälso\- och sjukvård.

Uppdraget ska också genomföras utifrån ett jämställdhetsperspektiv.

Socialstyrelsen ska senast den 1 december 2020 redovisa uppdraget till Socialdepartementet.
