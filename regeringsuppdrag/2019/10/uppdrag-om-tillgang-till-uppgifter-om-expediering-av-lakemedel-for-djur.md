# Uppdrag om tillgång till uppgifter om expediering av läkemedel för djur

Regeringen uppdrar åt E\-hälsomyndigheten, Statens jordbruksverk och Läkemedelsverket att se över vilka uppgifter om expedieringar av förskrivningar för djur som öppenvårdsapoteken bör lämna till E\-hälsomyndigheten. Detta för behandling och utlämnande till andra myndigheter och enskilda veterinärer för ändamål som rör uppföljning, statistik och tillsyn.


## Offentlighet och sekretess

I uppdraget ingår bland annat att bedöma hur det föreslagna uppgiftslämnandet förhåller sig till offentlighets\- och sekretesslagstiftningen. Myndigheterna ska överväga om det finns behov av att ändra eller komplettera befintliga bestämmelser om sekretess eller sekretessbrytande bestämmelser.

## Samverkan mellan berörda

E\-hälsomyndigheten ska samordna uppdraget och inhämta underlag och synpunkter från övriga myndigheter. Övriga myndigheter ska bistå med underlag, analyser och förslag utifrån sina ansvarsområden.

Läkemedelsverket ska efter nära dialog med E\-hälsomyndigheten, Jordbruksverket och länsstyrelserna föreslå författningsändringar som krävs

Utöver samarbetet mellan de myndigheter som omfattas av uppdraget ska synpunkter inhämtas från andra relevanta myndigheter, intresseorganisationer och andra aktörer som berörs.

E\-hälsomyndigheten ska redovisa uppdraget till Socialdepartementet senast den 15 januari 2020\. Läkemedelsverket ska redovisa sina författningsförslag i en särskild rapport vid samma tidpunkt.
