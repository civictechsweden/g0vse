# Uppdrag att införa elektronisk förskrivning som huvudregel

För läkemedel avsedda för människor, och som hämtas ut på öppenvårdsapotek, uppdrar regeringen åt Läkemedelsverket att i första hand införa elektronisk förskrivning.

Arbetet ska utgå från förslagen i propositionen Nationell läkemedelslista och Läkemedelsverkets rapport Elektronisk förskrivning av humanläkemedel

 I uppdraget ingår att se till att:

* en uppdaterad typ av receptblankett tas fram, baserad på recept­- blanketten för särskilda läkemedel. Blanketten ska bland annat innehålla utrymme för att motivera varför förskrivningen görs i form av pappers­recept,
* samordningsnummer kan användas på recept vid sidan om person­ nummer,
* möjligheten att förskriva till människa via faxrecept tas bort,
* byte av receptformat från elektroniska förskrivningar till pappersrecept inte ska vara tillåtet förutom i reglerade undantagssituationer.

I uppdraget ingår att utreda och reglera när pappers-­ eller telefonrecept – som i fortsättningen får utfärdas i undantag – i efterhand registreras i den nationella läkemedelslistan.

Läkemedelsverket ska iaktta bestämmelserna om konsekvensutredning enligt förordning om konsekvensutredning vid regelgivning.

Läkemedelsverket ska på lämpligt sätt tillvarata de kunskaper och den erfarenhet som finns hos Socialstyrelsen, E-hälsomyndigheten, Inspektionen för vård och omsorg, Läkarförbundet, Sveriges Kommuner och Landsting, Sveriges apoteksförening och andra berörda aktörer på området samt ha löpande avstämningar med Regeringskansliet (Socialdepartementet) under arbetets gång.

Läkemedelsverket ska rapportera uppdraget till Regerings­ kansliet (Socialdepartementet) senast den 31 mars 2020.
