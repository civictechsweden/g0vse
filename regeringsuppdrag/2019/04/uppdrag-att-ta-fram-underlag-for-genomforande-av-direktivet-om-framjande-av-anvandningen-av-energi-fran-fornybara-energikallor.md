# Uppdrag att ta fram underlag för genomförande av direktivet om främjande av användningen av energi från förnybara energikällor

Regeringen uppdrar åt Skogsstyrelsen att ta fram underlag som beskriver befintlig lagstiftning, övervakning, kontroll och andra åtgärder som är relevanta när det gäller hållbarhetskriterierna för skogsbaserad bioenergi i enlighet med artikel 29.6 i Europaparlaments och rådets direktiv (EU) 2018/2001 av den 11 december 2018 om främjande av användningen av energi från förnybara energikällor.

Underlaget ska omfatta följande punkter:

* Avverkningars laglighet.
* Återbeskogning av avverkade områden.
* Utpekande och skydd av områden för naturvårdsändamål,
  inklusive sådana områden inom våtmarker och torvmarker.
* Hänsyn till markkvalitet och biodiversitet vid avverkning.
* Upprätthållande eller förbättring av skogens långsiktiga
  produktionskapacitet.

Underlaget ska också innehålla en redogörelse avseende direktivets artikel 29.7 om Sveriges

* ratificering av Parisavtalet.
* nationellt fastställda bidrag till Förenta nationernas ramkonvention om klimatförändringar, hur markanvändning, förändrad markanvändning och skogsbruk ingår samt hur förändringar i upptag och utsläpp relaterat till skörd av biomassa räknas in i det nationellt fastställda bidraget.

Skogsstyrelsen ska redovisa uppdraget till Regeringskansliet (Näringsdepartementet) senast den 2 september 2019.
