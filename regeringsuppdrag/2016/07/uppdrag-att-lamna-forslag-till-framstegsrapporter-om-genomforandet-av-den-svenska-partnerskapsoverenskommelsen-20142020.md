# Uppdrag att lämna förslag till framstegs-rapporter om genomförandet av den svenska partnerskapsöverenskommelsen 2014–2020

Regeringen uppdrar åt Tillväxtverket, Rådet för Europeiska socialfonden i Sverige och Statens jordbruksverk att och senast den 30 april 2017 respektive senast den 30 april 2019 lämna ett gemensamt förslag till s.k. framstegsrapporter om läget i genomförandet av den svenska partnerskapsöverenskommelsen för perioden 2014–2020\. Tillväxtverket ska ha en samordnande roll i genomförandet av uppdraget och fortlöpande samråda med Regeringskansliet (Näringsdepartementet).


Den svenska partnerskapsöverenskommelsen (kommissionens genomförandebeslut UF2014/68255\) beskriver Sveriges prioriteringar inom ramen för Europeiska struktur\- och investeringsfonderna (ESI\-fonderna), dvs. Europeiska regionalfonden, Europeiska socialfonden, Europeiska jordbruksfonden för landsbygdsutveckling och Europeiska havs\- och fiskerifonden, för programperioden 2014–2020\.
