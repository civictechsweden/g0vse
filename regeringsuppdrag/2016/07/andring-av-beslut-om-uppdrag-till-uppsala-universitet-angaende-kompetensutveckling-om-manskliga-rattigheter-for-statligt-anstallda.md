# Ändring av beslut om uppdrag till Uppsala universitet angående kompetensutveckling om mänskliga rättigheter för statligt anställda

Med ändring av beslutet den 28 augusti 2014 (dnr A2014/03095/DISK) beslutar regeringen att Uppsala universitet ska tilldelas ytterligare 1 000 000 kronor från anslag 6:1 Allmänna val och demokrati, anslagspost 14 för att:

– Utöka samverkan med Myndigheten för delaktighet i syfte att öka medvetenheten hos statligt anställda och övrig offentlig sektor om konventionen om rättigheter för personer med funktionsnedsättning. Detta innebär bland annat att en fördjupad utbildningsmodul om konventionen ska tas fram.

– Utveckla tillgängligheten på portal och webb i enlighet med fastställda riktlinjer och med tillgång till alternativa format.

– Utveckla digitala lösningar för ökad spridning av informations- och utbildningsinsatser.

– Genomföra en konferens om mänskliga rättigheter för statliga myndigheter i förvaltningen samt sprida konferensen genom webbportalen.

Med ändring av beslutet den 28 augusti 2014 ska Uppsala universitet även lämna in sin slutredovisning av uppdraget senast den 31 mars 2017.
