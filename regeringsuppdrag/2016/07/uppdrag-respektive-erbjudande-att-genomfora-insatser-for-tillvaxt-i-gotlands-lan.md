# Uppdrag respektive erbjudande att genomföra insatser för tillväxt i Gotlands län

Regeringen uppdrar åt Tillväxtverket och erbjuder Gotlands kommun (Region Gotland) att genomföra insatser för att skapa hållbar regional tillväxt och näringslivsutveckling 2016–2019 i Gotlands län. Regeringen utser Tillväxtverket till samordnare av uppdraget. Tillväxtverket och Gotlands kommun (Region Gotland) ska i tillämpliga delar samverka med Länsstyrelsen i Gotlands län, särskilt vad gäller insatser med anknytning till landsbygdsutveckling.


Genomförandet av insatserna ska ske i enlighet med de direktiv som framgår av bilagan till detta beslut.

Delredovisning av uppdraget ska ske till Regeringskansliet (Näringsdepartementet) senast den 31 januari 2017, senast den 31 januari 2018 och senast den 31 januari 2019\. Uppdraget ska slutredovisas senast den 30 juni 2020\.
