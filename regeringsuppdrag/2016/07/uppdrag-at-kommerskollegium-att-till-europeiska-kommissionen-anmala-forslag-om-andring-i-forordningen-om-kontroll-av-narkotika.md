# Uppdrag åt Kommerskollegium att till Europeiska kommissionen anmäla förslag om ändring i förordningen om kontroll av narkotika.

Regeringskansliet har givit Kommerskollegium uppdrag att till Europeiska kommissionen anmäla förslag till förordning om ändring i förordningen (1992:1554) om kontroll av narkotika. Förslaget innebär att tre ytterligare substanser ska klassificeras som narkotika.

Läkemedelsverket föreslår med stöd av de klassificeringsdokument som bifogas att tre ytterligare substanser förs upp på bilagan till förordningen om kontroll av narkotika och som därmed kommer att klassificeras som narkotika enligt narkotikastrafflagen och lagen om kontroll av narkotika.

Risker för människors liv och hälsa och den allmänna säkerheten medför att förordningsändringarna bör utarbetas på mycket kort tid och Läkemedelsverket rekommenderar att brådskande skäl enligt direktiv (EU) 2015/1535 bör åberopas.

Förslag till tekniska föreskrifter (som ex. detta förslag till förordning om ändring i förordning) ska anmälas till kommissionen enligt Europaparlamentets och rådets direktiv om ett informationsförfarande.

Regeringsbeslut om förordning om ändring i förordning (1992:1554) fattas 2016-07-28.
