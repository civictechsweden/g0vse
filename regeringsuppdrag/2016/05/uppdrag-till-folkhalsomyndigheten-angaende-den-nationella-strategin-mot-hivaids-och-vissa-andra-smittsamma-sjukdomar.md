# Uppdrag till Folkhälsomyndigheten angående den nationella strategin mot hiv/aids och vissa andra smittsamma sjukdomar

Regeringen beslutar att ge Folkhälsomyndigheten i uppdrag att se över och vid behov lämna förslag på uppdateringar av innehåll, inklusive delmål, i den nationella strategin mot hiv/aids och vissa andra smittsamma sjukdomar som började gälla 2006.

Den nuvarande nationella strategin mot hiv/aids och vissa andra smittsamma sjukdomar som gäller sedan 2006 är i många delar fortfarande aktuell men det finns behov av uppdateringar. Det gäller t.ex. beskrivningar av hur hivepidemin har utvecklats samt förnyade epidemiologiska bedömningarna utifrån dels tillgången till effektiva läkemedelsbehandlingar, dels de erfarenheter som har uppnåtts sedan strategin beslutades. Ett av delmålen är tidssatt till 2016 och bör därför ses över.
