# Uppdrag att utöka antalet förvarsplatser

Regeringen ger Migrationsverket i uppdrag att efter samråd med Polismyndigheten, Kriminalvården och fastighetsägaren planera för att en lämplig lokal, som anvisas och upplåts av Kriminalvården, tillfälligt kan användas för förvarsverksamhet.

Målsättningen är att en verksamhet, med minst 100 tillgängliga platser, tas i drift senast den 1 oktober 2016 under förutsättning att riksdagen beslutar om medel för att förstärka återvändandearbetet i enlighet med regeringens förslag i vårändringsbudgeten för 2016.

[Pressmeddelande: Tre uppdrag till Migrationsverket om återvändande](/pressmeddelanden/2016/05/tre-uppdrag-till-migrationsverket-om-atervandande/)
