# Uppdrag till Arbetsförmedlingen att bedriva ett pilotprojekt om godkännande av Euresmedlemmar och Euressamarbetspartner

Regeringen uppdrar åt Arbetsförmedlingen att, i egenskap av nationellt samordningskontor för Eures, bedriva ett pilotprojekt som syftar till att ta fram förslag till ett system för godkännande av andra aktörer än offentliga arbetsförmedlingar som Euresmedlemmar och Eures\-samarbetspartner.


Arbetsförmedlingen ska senast den 15 mars 2017 lämna en återrapport till Regeringskansliet (Arbetsmarknadsdepartementet). I rapporten ska Arbetsförmedlingen beskriva sina erfarenheter av pilotprojektet. Arbetsförmedlingen ska också föreslå vilka eventuella krav och kriterier som bör gälla för godkännande av Euresmedlemmar och Eures\-samarbetspartner utöver de som fastställs i bilaga I till förordningen samt vid behov lämna nödvändiga författningsförslag.
