# Uppdrag att förbereda och genomföra en forskningssatsning för ökad kunskap om insatsers betydelse för återgång i arbete

Forskningsrådet för hälsa, arbetsliv och välfärd (Forte) ska förbereda och genomföra en utlysning av forskningsmedel för att öka kunskaperna om vilka faktorer och åtgärder inom bland annat hälso\- och sjukvård som bidrar till att sjukskrivna personer återgår iarbete. Det beslutade regeringen den 19 maj 2016\.


Målgrupp för forskningen är människor som är sjukskrivna till följd av psykiska sjukdomar eller tillstånd och smärttillstånd. Uppdraget ska genomföras tillsammans med Försäkringskassan och Sveriges Kommuner och Landsting.

Forte ska också uppdatera slutrapporteringen av Rehsam, ett uppdrag som Forte fick av regeringen den 24 juli 2014 (S2014/5621/SF).

Forte ska senast den 30 december 2016 lämna slutrapport till Socialdepartementet.
