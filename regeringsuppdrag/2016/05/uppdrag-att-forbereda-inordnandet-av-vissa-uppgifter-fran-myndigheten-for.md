# Uppdrag att förbereda inordnandet av vissa uppgifter från Myndigheten för tillväxtpolitiska utvärderingar och analyser

Regeringen uppdrar åt Tillväxtverket att förbereda inordnandet av nedan angivna uppgifter från Myndigheten för tillväxtpolitiska utvärderingar och analyser den 1 januari 2017. Uppdraget ges med förbehåll för riksdagens beslut i nödvändiga delar.

Inordnandet avser bland annat uppgiften att;

− genomföra analyser av beskrivande karaktär av förutsättningar för utveckling och hållbar tillväxt i gles- och landsbygder, små och medelstora städer samt storstadsområden, inklusive tillgänglighet till kommersiell och offentlig service för företag och medborgare i serviceglesa områden

En återrapportering av uppdraget, hur uppgifterna har organiserats, konsekvenser för personalen m.m. ska ske till Regeringskansliet(Näringsdepartementet) senast den 31 januari 2017.
