# Uppdrag till Migrationsverket att ta fram förslag på antal nyanlända som ska anvisas till kommuner och fördelning på länsnivå för 2017

Regeringen ger Migrationsverket i uppdrag att föreslå det antal nyanlända som ska omfattas av anvisningar till kommuner under 2017\. Vid fördelningen av anvisningar mellan kommuner ska hänsyn tas till kommunens arbetsmarknadsförutsättningar, befolkningsstorlek och sammantagna mottagande av nyanlända och ensamkommande barn samt omfattningen av asylsökande som vistas i kommunen.


Förslaget ska avse de nyanlända som enligt 11 § förordningen (2016:39\) om mottagande av vissa nyanlända invandrare för bosättning ska prioriteras vid anvisningar och ska baseras på senast tillgängliga prognos.

Migrationsverket ska också föreslå en fördelning på länsnivå (länstal) av antalet nyanlända som ska omfattas av anvisningar under 2017\.

Uppdraget ska genomföras i samråd med Arbetsförmedlingen och länsstyrelserna och efter inhämtande av synpunkter från Sveriges Kommuner och Landsting.

Migrationsverket ska redovisa förslagen till Regeringskansliet (Arbetsmarknadsdepartementet) senast den 3 juni 2016\.
