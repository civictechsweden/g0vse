# Uppdrag att förstärka återvändandet med sambandsmän vid utlandsmyndigheterna

Regeringen ger Migrationsverket i uppdrag att efter samråd med Polismyndigheten och Regeringskansliet (Utrikesdepartementet) planera för att placera sambandsmän vid utlandsmyndigheter i syfte öka antalet verkställigheter av lagakraftvunna avvisnings- och utvisningsbeslut samt följa utvecklingen i återvändandeländerna.

Placeringen ska ske i regioner i vilka särskilda insatser på plats krävs för att möjliggöra ökat återvändande. Placering ska ske så snart som möjligt under 2016, under förutsättning att riksdagen beslutar om medel för ändamålet i enlighet med regeringens förslag i vårändringsbudgeten för 2016.

[Pressmeddelande: Tre uppdrag till Migrationsverket om återvändande](/pressmeddelanden/2016/05/tre-uppdrag-till-migrationsverket-om-atervandande/)
