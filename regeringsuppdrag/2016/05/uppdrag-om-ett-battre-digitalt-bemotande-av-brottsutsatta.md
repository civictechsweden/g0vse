# Uppdrag om ett bättre digitalt bemötande av brottsutsatta

Regeringen uppdrar åt Brottsoffermyndigheten att

* kartlägga brottsutsattas behov av stöd under brottmålsprocessen och analysera i vad mån dessa behov kan tillgodoses genom digitaliseringens möjligheter,
* mot bakgrund av analysen lämna förslag till ett bättre digitalt bemötande av den som blivit utsatt för brott.

Kartläggningen ska utföras utifrån ett processorienterat så kallat livshändelseperspektiv. I uppdraget ligger att ge förslag till utvecklad myndighetsgemensam webbinformation riktad till brottsutsatta. Möjligheten att använda den nationella digitala tjänsten Mina meddelanden vid kommunikation med brottsutsatta ska särskilt beaktas.

[Pressmeddelande: Ett förbättrat digitalt bemötande av brottsutsatta](/pressmeddelanden/2016/05/ett-forbattrat-digitalt-bemotande-av-brottsutsatta/)
