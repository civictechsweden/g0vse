# Uppdrag till Folkhälsomyndigheten att säkerställa tillgång till vaccin

Regeringen ger Folkhälsomyndigheten i uppdrag att säkerställa tillgången till vaccin för att hantera en möjlig spridning av variolavirus (smittkoppsvirus).


Smittkoppor förklarades vara en utrotad sjukdom 1980\. Världshälsoorganisationen WHO beslutade samtidigt att allt smittkoppsvirus utom två depositioner i USA och dåvarande Sovjetunionen skulle förstöras samt att även dessa med tiden skulle destrueras. Detta har inte hänt och WHO har ännu inte beslutat om ett datum för att destruera befintliga lager. Orsaken till det är att det måste finnas virus för att kunna utveckla nya läkemedel mot smittkoppor. Av denna anledning finns det skäl att upprätthålla ett lager av vaccin för att hantera en eventuell förekomst av variolavirus.
