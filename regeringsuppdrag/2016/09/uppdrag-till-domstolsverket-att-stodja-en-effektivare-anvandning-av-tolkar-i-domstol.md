# Uppdrag till Domstolsverket att stödja en effektivare användning av tolkar i domstol

Regeringen ger Domstolsverket i uppdrag att utveckla stödet till domstolarna avseende användningen av tolkar. Stödet ska bidra till att domstolarna arbetar mer effektivt vid användandet av tolkar.


Inom ramen för uppdraget ska Domstolsverket arbeta för att medarbetarna vid domstolarna får en ökad praktiskt användbar kunskap om tolktjänsterna.

Domstolsverket ska utveckla och bygga ut videotekniken vid domstolarna på ett sådant sätt att den underlättar för tolkar att befinna sig på annan plats och tolka simultant för en domstol på annan ort.

Domstolsverket ska utveckla och erbjuda utbildningar i syfte att stärka domstolsmedarbetarnas kunskaper om tolkning och tolkanvändning. Utbildningsinsatserna ska vända sig till de som genomgår domarutbildning och andra berörda domstolsmedarbetare.

Uppdraget ska redovisas i årsredovisningen för Sveriges Domstolar för 2017\.
