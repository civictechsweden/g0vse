# Uppdrag att leda övergripande samverkan i trafiksäkerhetsarbetet för vägtrafik

Regeringen uppdrar åt Trafikverket att sammankalla till, och leda övergripande samverkan i trafiksäkerhetsarbetet som syftar till att uppnå nollvisionen inom vägtrafikområdet.

I uppdraget ingår följande delar:

* Sammankalla och föra en dialog med berörda myndigheter och aktörer.
* Ansvara för att det årligen tas fram en detaljerad uppföljning av trafiksäkerhetsläget som är till nytta för berörda myndigheter och aktörer i deras planering och genomförande av sin verksamhet kopplat till vägtrafiksäkerhet.
* Vid behov föreslå gemensam verksamhetsutveckling där enskilda aktörer i samverkan skulle kunna förbättra trafiksäkerheten.
* Förvalta, utveckla och sprida kunskap om nollvisionen som säkerhets filosofi.

I uppdraget ingår vidare att Trafikverket i samråd med berörda aktörer ska ta fram en beskrivning av hur ovan nämnda samverkan i praktiken ska utformas. Uppdraget ska återrapporteras till Regeringskansliet (Näringsdepartementet) senast den 31 maj varje år.
