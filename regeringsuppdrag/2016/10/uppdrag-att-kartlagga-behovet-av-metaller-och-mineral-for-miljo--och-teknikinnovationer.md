# Uppdrag att kartlägga behovet av metaller och mineral för miljö- och teknikinnovationer (Tillväxtanalys)

Regeringen uppdrar åt Myndigheten för tillväxtpolitiska utvärderingar och analyser (Till växtanalys) att inventera hur framtida behov av de metaller och mineral som krävs för nya miljö\- och teknikinnovationer, som är under utveckling i Sverige och Europa, ser ut. Vidare ska Tillväxtanalys analysera och ge underlag till vad som kan komma att krävas för att hela produktionskedjan, från utvinning till färdig produkt av de identifierade miljö\- och teknikinnovationerna, ska kunna förläggas till Sverige, dvs. skapa mervärde av utvinning av metaller i Sverige.


Som en del i uppdraget ska Tillväxtanalys analysera hinder och möjligheter att utveckla ett kluster i Sverige kring sällsynta jordartsmetaller samt andra i studien identifierade metaller eller mineral för nya teknikinnovationer. För ändamålet får Tillväxtanalys rekvirera högst 1 miljon kronor för 2016 och 100 000 kronor för 2017 från Kammarkollegiet.
