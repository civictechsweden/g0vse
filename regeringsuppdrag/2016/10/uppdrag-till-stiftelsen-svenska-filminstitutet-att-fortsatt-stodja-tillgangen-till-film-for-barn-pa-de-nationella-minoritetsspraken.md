# Uppdrag till Stiftelsen Svenska Filminstitutet att fortsatt stödja tillgången till film för barn på de nationella minoritetsspråken

Regeringen uppdrar åt Stiftelsen Svenska Filminstitutet att fortsatt stödja tillgången till film för barn på de nationella minoritetsspråken. Uppdraget innebär en förlängning av det uppdrag som regeringen beslutade den 3 december 2015 (Ku2015/02912/DISK). Filminstitutet ska i samband med resultatredovisningen för 2017 lämna en redovisning av uppdragets genomförande till Regeringskansliet (Kulturdepartementet).


För uppdragets genomförande får Filminstitutet disponera högst 850 000 kronor. Filminstitutet ska besluta om uppdragets närmare genomförande i samråd med företrädare för de nationella minoriteterna, särskilt den referensgrupp som har tillsatts för ändamålet. Beslut om uppdragets genomförande ska utgå från följande principer.

Huvudsyftet med uppdraget är att öka tillgången till film för barn på de nationella minoritetsspråken. Utgångspunkten är att arbetet ska vara kostnadseffektivt och syfta till att bredda utbudet. Uppdraget ska före\-trädesvis genomföras genom språkanpassning av befintligt material genom intalade ljudspår. I uppdraget ingår även att verka för en bred spridning av det material som tas fram. Spridning för användning i vardagen ska vara särskilt prioriterat.

De varieteter av samiska, meänkieli och romani chib som ännu inte omfattas av det producerade materialet ska prioriteras. I mån av medel omfattas även jiddisch och finska av uppdraget.
