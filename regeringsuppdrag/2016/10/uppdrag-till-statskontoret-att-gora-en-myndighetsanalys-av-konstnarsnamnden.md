# Uppdrag till Statskontoret att göra en myndighetsanalys av Konstnärsnämnden

Regeringen uppdrar åt Statskontoret att utföra en myndighetsanalys av Konstnärsnämnden i enlighet med den modell som Statskontoret redovisade till regeringen i december 2008 (Fi2007/8016/OFA/SF). Uppdraget ska redovisas till regeringen (Kulturdepartementet) senast den 1 mars 2017\.


Statskontoret ska

* analysera och bedöma om Konstnärsnämnden fullgör sitt uppdrag på ett effektivt sätt utifrån tilldelade resurser samt angivna mål och prioriteringar för verksamheten,
* analysera hur Konstnärsnämnden samverkar med andra myndigheter och aktörer inom främst det kulturpolitiska området,
* analysera hur interna faktorer och omvärldsfaktorer påverkar Konstnärsnämndens möjligheter att fullgöra sitt uppdrag,
* analysera och bedöma om regeringens styrning av Konstnärsnämnden är ändamålsenlig, och
* peka ut områden som är särskilt viktiga för Konstnärsnämndens förutsättningar att fullgöra sitt uppdrag framöver.
