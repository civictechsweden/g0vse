# Uppdrag att kartlägga insatsen hem för vård eller boende (HVB) och verksamheter med konsulentstöd till familjehem

Myndigheten för vård\- och omsorgsanalys (Vårdanalys) ska kartlägga och analysera viss verksamhet inom den sociala barn\- och ungdomsvården. Det gäller hem för vård eller boenden, HVB, samt verksamheter som bedriver konsulentstöd till familjehem och jourhem.

Tyngdpunkten för kartläggningen ska vara HVB och konsulentverksamheter som bedrivs i enskild regi. Vårdanalys ska dock även kartlägga kommunalt bedriven verksamhet.


Vårdanalys ska utföra uppdraget i samråd med Socialstyrelsen och Inspektionen för vård och omsorg, IVO, samt i kontakt med Välfärdsutredningen (dir. 2015:22\). Under arbetets gång ska avstämning ske med Socialdepartementet.

Vårdanalys ska senast den 30 december 2016 redovisa uppdraget till Socialdepartementet.
