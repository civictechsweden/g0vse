# Uppdrag att genomföra en kartläggning av forskning om rasism på arbetsmarknaden

Regeringen ger Vetenskapsrådet i uppdrag att genomföra en kartläggning av forskning om rasism på arbetsmarknaden. Kartläggningen ska innefatta en beskrivning av den forskning som bedrivs i Sverige inom området och en sammanfattning av nationella och internationella forskningsresultat.

Uppdraget ska redovisas till Regeringskansliet (Utbildningsdepartementet med kopia till Kulturdepartementet) senast den 1 juni 2017. En kopia av rapporten ska också sändas till Forum för levande historia.
