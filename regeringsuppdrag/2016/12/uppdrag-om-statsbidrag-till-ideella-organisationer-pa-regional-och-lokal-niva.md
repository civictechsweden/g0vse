# Uppdrag om statsbidrag till ideella organisationer på regional och lokal nivå

Regeringen beslutar att ge Folkhälsomyndigheten i uppdrag ta fram ett långsiktigt förslag på hur fördelningen av statsbidrag till ideella organisationer på regional och lokal nivå som bedriver hivpreventivt arbete bör utformas. Myndigheten ska beakta att förslaget stödjer det arbetet som bedrivs av landsting och kommuner avseende hiv/aids och andra smittsamma sjukdomar.


Regeringen beslutar även att Folkhälsomyndigheten,ska fördela medel för 2017 till ideella organisationer på regional och lokal nivå som bedriver hivpreventivt arbete. Myndigheten ska vid fördelningen av bidrag till regionala och lokala ideella organisationer som bedriver hivpreventivt arbete särskilt sträva efter ett tillvägagångssätt som gör att organisationerna tidigt kan få medel för 2017 års insatser.


Folkhälsomyndigheten ska redovisa förslaget till den långsiktiga utformningen av fördelning av statsbidrag till ideella organisationer på regional och lokal nivå till Regeringskansliet (Socialdepartementet) senast den 1 maj 2017\.


Folkhälsomyndigheten ska för den delen av uppdraget som avser fördelning av bidrag för år 2017 till ideella organisationer på regional och lokal nivå lämna en begränsad sammanställning av bidragets användning och uppnådda resultat till Regeringskansliet (Socialdepartementet) senast 1 oktober 2018\.
