# Uppdrag till Myndigheten för ungdoms- och civilsamhällesfrågor om stöd till romska organisationer

Regeringen uppdrar åt Myndigheten för ungdoms- och civilsamhällesfrågor att 2016–2019 genomföra insatser som ska bidra till att förbättra förutsättningarna för romers engagemang i det civila samhället och för romska organisationers deltagande i samhällslivet, däribland i arbetet för romsk inkludering.

I uppdraget ingår att genomföra utbildning i föreningsteknik och erfarenhetsutbyte mellan romska och icke-romska organisationer.

I genomförandet av uppdraget ska myndigheten särskilt uppmuntra romska flickors och kvinnors deltagande. Uppdraget ska genomföras efter samråd med romska representanter.

Myndigheten för ungdoms- och civilsamhällesfrågor ska senast den 15 mars varje år 2017–2020 redovisa uppdraget till Regeringskansliet (Kulturdepartementet och Utbildningsdepartementet).
