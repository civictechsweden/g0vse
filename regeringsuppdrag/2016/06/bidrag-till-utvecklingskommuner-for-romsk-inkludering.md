# Bidrag till utvecklingskommuner för romsk inkludering

Borås kommun, Gävle kommun, Haninge kommun, Stockholms kommun och Uppsala kommun beviljas 500 000 kronor vardera för att medverka i en utvecklingsverksamhet för romsk inkludering på kommunal nivå.

Bidraget ska användas för att bygga upp en struktur i den kommunala förvaltningen för att förbättra romers inkludering inom de områden som utpekas i regeringens strategi för romsk inkludering (skr. 2011/12:56).

Det ska göras genom att bedriva metodutveckling, främst inom områdena utbildning, arbetsmarknad, hälsa, socialtjänst, bostad och civilsamhällets organisering. Romsk delaktighet och inflytande ska säkerställas i utvecklingsarbetet. Kommunerna ska säkerställa en långsiktighet i arbetet, bl.a. genom att integrera utvecklingsarbetet i kommunens ordinarie strukturer och verksamheter.

Kommunerna ska senast den 1 mars 2017 och 2018 redovisa sin verksamhet till Länsstyrelsen i Stockholms län.
