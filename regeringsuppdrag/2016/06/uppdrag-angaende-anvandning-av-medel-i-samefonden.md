# Uppdrag angående användning av medel i Samefonden

Regeringen uppdrar åt Kammarkollegiet att avsätta de medel som för åren 2016, 2017 samt för 2018 tillförs Samefonden från statens inkomst-titel (utgiftsområde 1 anslag 3:1 Sametinget, ap 3.) via Sametingets regleringsbrev till särskilt konto för att betala del av arrendekostnad för renbete i Härjedalen.

Regeringen anser att det fortsatt är angeläget att delfinansiera arrende-avtalen för vinterbete i Härjedalen genom att, i enlighet med vad som angavs i budgetpropositionen för 2013, hälften av medlen som tillförs Samefonden avsätts till ett särskilt konto. De 4 500 000 kronor som influtit på Samefondens allmänna konto hos Kammarkollegiet under åren 2013–2015 bör få disponeras av Samefondens styrelse.

Från och med 2019 bör hälften av anslagsmedlen som tillförs Samefonden sättas av till det särskilda kontot för delfinansiering av arrendet för renbete i Härjedalen.
