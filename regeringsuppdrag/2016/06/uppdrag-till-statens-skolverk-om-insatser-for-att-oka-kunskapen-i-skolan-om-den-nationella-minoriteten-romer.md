# Uppdrag till Statens skolverk om insatser för att öka kunskapen i skolan om den nationella minoriteten romer

Regeringen uppdrar åt Statens skolverk (Skolverket) att genomföra insatser för att öka kunskapen i skolan om de nationella minoriteterna, med fokus på romer.

I uppdraget ingår att

\- Sprida information och kunskap via befintliga kanaler, exempelvis genom nätverk för ämneslärare eller läs\- och skrivutvecklare, myndighetens webbplats och nyhetsbrev.

\- Genomföra en riktad insats till ett antal kommuner som innebär att lärare och utvecklingsledare får kunskapsstöd och nätverk för sitt arbete med att öka kunskapen om de nationella minoriteterna, med fokus på romer. I insatsen ingår att undersöka vilken form av stöd som de kommuner som har ett pågående arbete för romsk inkludering har, för att därefter ta fram och erbjuda ett stödpaket för ändamålet.

Skolverket ska senast den 1 mars varje år under perioden 2017–2019 redovisa uppdraget till Länsstyrelsen i Stockholms län med kopia till Regeringskansliet (Kulturdepartementet och Utbildningsdepartementet).
