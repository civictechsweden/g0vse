# Uppdrag till Totalförsvarets forskningsinstitut (FOI) att göra kartläggningar och analyser av våldsbejakande extremistisk propaganda

Regeringen uppdrar åt Totalförsvarets forskningsinstitut (FOI) att göra kvantitativa kartläggningar och analyser av den våldsbejakande extremistiska propaganda som sprids via internet och sociala medier i Sverige. Kartläggningen ska omfatta de våldsbejakande extremistiska miljöer som finns i Sverige: högerextremism, vänsterextremism och islamistisk extremism, och deras internationella kopplingar.

Uppdraget ska delredovisas till Regeringskansliet (Kulturdepartementet) den 12 januari 2017\. FOI ska slutrapportera uppdraget tillsammans med en ekonomisk redovisning senast 6 mars 2019\.
