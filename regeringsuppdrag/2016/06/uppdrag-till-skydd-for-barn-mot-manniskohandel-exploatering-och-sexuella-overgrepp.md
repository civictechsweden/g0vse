# Uppdrag till skydd för barn mot människohandel, exploatering och sexuella övergrepp

Regeringen beslutar att ge Länsstyrelsen i Stockholms län i uppdrag att
1. genomlysa ärenden om misstänkt människohandel med barn mellan 2015–2016,
2. fortsätta att bidra till att informera allmänheten om förekomsten av sexuell exploatering av barn i samband med turism och resande samt barnhemsturism.

Uppdraget ska genomföras med ett tydligt fokus på att säkerställa barnets rättigheter och med ett tydligt barnrättsperspektiv samt jämställdhetsperspektiv. Uppdraget ska vidare genomföras, där det är relevant, i samverkan med övriga länsstyrelser, socialtjänsten i berörda kommuner, Barnombudsmannen, Polismyndigheten och Åklagar-myndigheten. I deluppdrag 1 ska även Länsstyrelsen samråda med Migrationsverket.

Deluppdrag 1 ska redovisas senast den 1 februari 2017 och deluppdrag 2 senast den 30 april 2018 till Socialdepartementet.
