# Uppdrag till Länsstyrelsen i Stockholms län om stöd till romska hälsoinspiratörer

Regeringen uppdrar åt Länsstyrelsen i Stockholms län att genomföra insatser för att utbilda romska hälsoinspiratörer. Arbetet ska utgå från den modell som använts vid tidigare insatser med hälsoinspiratörer för rådgivning till romska flickor och kvinnor (Ku2015/00015/DISK). Insatserna ska inkludera frågor som rör kvinnohälsa och riktas till romer, såväl flickor och kvinnor som pojkar och män.

I uppdraget ingår att genom samverkan med regioner, landsting och kommuner undersöka möjligheterna att nå långsiktighet i arbetet.

Uppdraget ska genomföras i samarbete med Romska ungdomsförbundet.

Länsstyrelsen i Stockholms län ska delredovisa uppdraget senast den 1 mars 2017 och lämna en slutredovisning av uppdraget senast den 1 mars 2018 till Regeringskansliet (Kulturdepartementet).
