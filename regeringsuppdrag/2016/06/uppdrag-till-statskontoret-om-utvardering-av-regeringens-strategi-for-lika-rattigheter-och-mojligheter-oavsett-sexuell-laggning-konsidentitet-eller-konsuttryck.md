# Uppdrag till Statskontoret om utvärdering av regeringens strategi för lika rättigheter och möjligheter oavsett sexuell läggning, könsidentitet eller könsuttryck

Statskontoret ges i uppdrag att utvärdera regeringens strategi för lika rättigheter och möjligheter oavsett sexuell läggning, könsidentitet eller könsuttryck. Statskontoret ska analysera i vilken utsträckning de statliga insatserna och strukturen i strategin har bidragit till att uppfylla strategins övergripande mål.

Statskontoret ska utifrån ovanstående lämna förslag eller rekommendationer på hur de fortsatta insatserna och strukturen bör utformas för att främja ett ändamålsenligt och långsiktigt arbete för lika rättigheter och möjligheter oavsett sexuell läggning, könsidentitet eller könsuttryck. Rekommendationerna som föreslås ska rymmas inom befintliga utgiftsramar.

Uppdraget ska redovisas till Regeringskansliet (Kulturdepartementet) senast den 16 december 2016.
