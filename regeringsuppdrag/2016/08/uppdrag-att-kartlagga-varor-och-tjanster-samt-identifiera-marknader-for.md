# Uppdrag att kartlägga varor och tjänster samt identifiera marknader för svenska produkter inom det maritima området

I syfte att stärka exportfrämjandet inom det maritima området uppdrar regeringen åt Sveriges export- och investeringsråd Business Sweden att kartlägga det svenska utbudet av varor och tjänster inom området, samt identifiera internationella marknader där svensk export kan ökas. I uppdraget ingår även att bidra till att matcha marknaderna mot efterfrågan på svenska lösningar.

Uppdraget ska genomföras i nära och kontinuerlig dialog med Regeringskansliet (Näringsdepartementet). Därutöver ska, där så är relevant, genomförandet ske i samverkan med andra statliga myndigheter, aktörer med regionalt utvecklingsansvar och berörda branschorganisationer.

En slutredovisning ska lämnas till Regeringskansliet(Näringsdepartementet) senast den 28 februari 2017.
