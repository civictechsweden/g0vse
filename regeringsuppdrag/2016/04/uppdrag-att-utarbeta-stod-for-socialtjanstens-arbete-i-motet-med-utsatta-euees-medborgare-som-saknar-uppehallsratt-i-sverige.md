# Uppdrag att utarbeta stöd för socialtjänstens arbete i mötet med utsatta EU/EES-medborgare som saknar uppehållsrätt i Sverige

Regeringen ger Socialstyrelsen i uppdrag att utarbeta ett stöd för socialtjänstens arbete i mötet med utsatta EU/EES-medborgare som vistas tillfälligt i Sverige, det vill säga mindre än tre månader och som saknar uppehållsrätt.

Uppdraget innebär att:

* efter genomgång av eventuell ny rättspraxis uppdatera Social-styrelsens vägledning för socialtjänsten avseende rätten till socialt bistånd för medborgare i EU/EES-området,
* ta fram kunskapsstöd för hur socialtjänsten kan arbeta med ärenden som rör barn i målgruppen och
* på lämpligt sätt sprida detta till kommuner och andra berörda aktörer som möter målgruppen.

## Samverkan med länsstyrelsen i Stockholms län och SKL

Uppdraget ska utföras i samverkan med länsstyrelsen i Stockholms län och Sveriges Kommuner och Landsting.

Uppdraget ska redovisas till Regeringskansliet (Socialdepartementet) senast den 1 april 2017. Av redovisningen bör även framgå hur barnets rättigheter och jämställdhetsperspektivet tagits tillvara i uppdragets genomförande.
