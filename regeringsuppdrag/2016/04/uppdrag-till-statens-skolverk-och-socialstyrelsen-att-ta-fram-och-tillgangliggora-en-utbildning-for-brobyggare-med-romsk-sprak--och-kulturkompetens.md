# Uppdrag till Statens skolverk och Socialstyrelsen att ta fram och tillgängliggöra en utbildning för brobyggare med romsk språk- och kulturkompetens

Den 16 februari 2012 beslutade regeringen skrivelsen En samordnad och långsiktig strategi för romsk inkludering 2012–2032 (skr. 2011/12:56\).


Regeringen uppdrar åt Statens skolverk att i samverkan med Socialstyrelsen se till att lämplig uppdragsutbildning tas fram och görs tillgänglig 2016–2019 för personer med romsk språk\- och kulturkompetens som anställs för arbete inom förskola, förskoleklass, skola, socialtjänst eller hälso\- och sjukvård. Skolverket ska särskilt ansvara för överenskommelse med lämplig leverantör för utbildningen och för de delar som rör förskola, förskoleklass och skola. Socialstyrelsen ska särskilt ansvara för de delar i utbildningen som rör socialtjänst och hälso\- och sjukvård.

Uppdraget ska slutredovisas 2020\.
