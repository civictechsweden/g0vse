# Uppdrag till ESF-rådet att medverka i genomförandet av EUs strategi för Östersjöregionen och dess handlingsplan

Regeringen uppdrar åt Rådet för Europeiska socialfonden i Sverige (Svenska ESF\-rådet) att aktivt bidra till att genomföra EU:s strategi för Östersjöregionen (EUSBSR) i enlighet med kommissionens handlingsplan KOM(2009\)248 i sin uppdaterade form den 10 september 2015 genom SWD(2015\)177\.


Svenska ESF\-rådet ska redogöra för vilka delmål i strategin som berör myndighetens verksamhetsområde närmast och hur myndigheten verkar genom strategin för att nå dessa mål. Svenska ESF\-rådet ska även beakta närliggande områden som faller under annan myndighets huvudsakliga verksamhetsområde. Svenska ESF\-rådet ska specificera de delmål där myndigheten bedömer att ett samarbete behöver inledas med annan myndighet och redogöra för hur en sådan samverkan ska ske.

Svenska ESF\-rådet ska redogöra för hur strategin beaktas i genom\-förandet av de EU:s struktur\- och investeringsfondsprogram för vilka myndigheten ansvarar.

Svenska ESF\-rådet ska senast den 31 mars 2016 inkomma med ovanstående redogörelse till Regeringskansliet (Arbetsmarknadsdepartementet).
