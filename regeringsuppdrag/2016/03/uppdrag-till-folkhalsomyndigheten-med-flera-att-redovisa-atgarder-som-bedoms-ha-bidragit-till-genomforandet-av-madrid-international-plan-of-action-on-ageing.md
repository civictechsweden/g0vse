# Uppdrag till Folkhälsomyndigheten med flera att redovisa åtgärder som bedöms ha bidragit till genomförandet av Madrid International Plan of Action on Ageing

Regeringen har gett Folkhälsomyndigheten, Försäkringskassan, Pensionsmyndigheten och Socialstyrelsen i uppdrag att redovisa hur de mellan 1 januari 2012–30 april 2016 har genomfört Madrid International Plan of Action on Ageing (MIPAA).

I uppdraget ska myndigheterna samverka med Diskrimineringsombudsmannen, Sveriges Kommuner och Landsting (SKL), det civila samhället (pensionärsorganisationer), privata utförare av välfärdstjänster och andra aktörer.

Myndigheterna ska senast den 15 maj 2016 redovisa uppdraget till Socialdepartementet och Myndigheten för delaktighet (MFD) .
