# Uppdrag att utveckla arbetsmetoden 100 % ren hårdträning

Regeringen beslutar att ge Folkhälsomyndigheten i uppdrag att stödja Stockholm förebygger alkohol- och drogproblem (STAD) att utveckla och sprida det dopningsförebyggande arbetet och arbetsmetoden 100 % ren hårdträning samt vidareutveckla en
webbplattform för arbetsmetoden.

Stockholm förebygger alkohol- och drogproblem (STAD) har ansökt om medel för att driva en nationell funktion för det dopningsförebyggande arbetet i Sverige där framför allt en fortsatt utveckling av arbetsmetoden 100 % ren hårdträning ingår.

Folkhälsomyndigheten ska senast den 1 mars 2017 lämna en redovisning av uppdraget till Socialdepartementet.
