# Uppdrag till Åklagarmyndigheten att granska ärenden avseende äktenskapstvång, försök och förberedelse därtill samt vilseledande till tvångsäktenskapsresa

Regeringen uppdrar åt Åklagarmyndigheten att granska samtliga ärenden som anmälts till åklagare avseende äktenskapstvång, försök och förberedelse därtill samt vilseledande till tvångsäktenskapsresa.


I uppdraget ingår att

* kartlägga samtliga ärenden samt analysera skälen till att åtal ännu inte har väckts
* redogöra för vilken myndighetssamverkan som har bedrivits under utredningsarbetet och, vid förekommande fall, ange om ärenden har initierats av andra myndigheter
* bedöma om det finns behov av att vidta åtgärder för att dels utveckla och höja kvaliteten på brottsutredningarna, dels stärka myndighetssamverkan i övrigt.

Av kartläggningen ska målsägandens ålder och kön framgå. Vid genomförandet av uppdraget ska Åklagarmyndigheten samråda med Polismyndigheten. Uppdraget ska redovisas till regeringen (Justitiedepartementet) senast den 23 juni 2016\.

[Pressmeddelande: Krafttag mot äktenskapstvång](/pressmeddelanden/2016/03/krafttag-mot-aktenskapstvang/)
