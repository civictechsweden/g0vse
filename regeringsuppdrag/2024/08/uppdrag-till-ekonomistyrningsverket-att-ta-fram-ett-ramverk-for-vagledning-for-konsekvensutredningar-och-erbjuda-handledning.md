# Uppdrag till Ekonomistyrningsverket att ta fram ett ramverk för vägledning för konsekvensutredningar och erbjuda handledning

Regeringen ger Ekonomistyrningsverket (ESV) i uppdrag att ta fram ett ramverk för vägledning till dem som genomför konsekvensutredningar i enlighet med förordningen (2024:183) om konsekvensutredningar. ESV ska också erbjuda riktad handledning till ett urval av nyligen tillkallade kommitteer och särskilda utredare, samt följa upp effekten av denna handledning.

ESV ska senast den 15 april 2026 lämna en skriftlig delredovisning till Regeringskansliet (Finansdepartementet). Delredovisningen ska bestå av en redogörelse för ramverket för vägledning samt en första redogörelse för uppdragets effekter vad gäller kvaliteten på de utvalda kommitteernas och särskilda utredarnas arbete med konsekvensutredningar efter handledningen.

ESV ska senast den 15 april 2027 slutredovisa uppdraget till Regeringskansliet.
