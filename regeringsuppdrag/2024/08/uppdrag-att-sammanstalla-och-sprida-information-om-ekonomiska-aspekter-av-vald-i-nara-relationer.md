# Uppdrag att sammanställa och sprida information om ekonomiska aspekter av våld i nära relationer

Uppdrag lämnas till Arbetsförmedlingen, Försäkringskassan, Konsumentverket, Migrationsverket, Pensionsmyndigheten och Statens servicecenter att inom sina verksamhetsområden sammanställa och sprida information om ekonomiskt våld till sina respektive målgrupper samt säkerställa att det finns välfungerande och kunskapsbaserade rutiner och arbetssätt för hur myndigheterna kan hjälpa den som utsatts för sådant våld.

Jämställdhetsmyndigheten får i uppdrag att samordna uppdraget och ge stöd till myndigheterna i att sammanställa och målgruppsanpassa informationen samt att implementera rutiner och arbetssätt, i enlighet med vad som anges under rubriken Närmare beskrivning av uppdraget.

Jämställdhetsmyndigheten ska lämna en muntlig delredovisning inklusive en plan för arbetet senast den 3 december 2024 och en samlad slutredovisning senast den 26 februari 2026 till Regeringskansliet (Arbetsmarknadsdepartementet).
