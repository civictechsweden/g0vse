# Uppdrag om effektivare stöd för laddinfrastruktur

Regeringen ger Statens energimyndighet (Energimyndigheten) i uppdrag att lämna förslag till hur stödgivningen för laddinfrastruktur kan administreras, samlas och utvecklas för att på ett bättre sätt kunna främja en snabb, samordnad och samhällsekonomiskt effektiv utbyggnad av ändamålsenlig laddinfrastruktur som möjliggör eldrivna transporter i hela landet.


Förslagen behöver även beakta de krav som ställs på Sverige i Europaparlamentets och rådets förordning (eu) 2023/1804 av den 13 september 2023 om utbyggnad av infrastruktur för alternativa drivmedel och om upphävande av direktiv 2014/94/EU (AFIR). I uppdraget ingår även att, utifrån den målbild som tagits fram av Energimyndigheten och Trafikverket i rapporten Handlingsprogram för laddinfrastruktur och tankinfrastruktur för vätgas, presentera

* förslag till hur de olika stöd som finns idag kan samlas eller
samordnas på ett sådant sätt att det tydliggör och underlättar för
stödmottagarna men även skapar bättre förutsättningar för en mer
enhetlig bedömning vid stödgivningen,
* hur behovet av stöd till laddinfrastruktur förväntas att utvecklas över
tid inklusive en analys av när statligt stöd är motiverat, och
* hur stöden kan utvecklas för att på längre sikt skapa ett mer robust
system genom att exempelvis identifiera platser där det kan finnas
behov av extra laddkapacitet, utöver vad som krävs i ett normalläge,
och möjlighet till ödrift.

Energimyndigheten ska vid genomförandet av uppdraget inhämta underlag från Trafikverket och Naturvårdsverket och inhämta synpunkter från näringslivet samt vid behov även andra aktörer.

Uppdraget ska, vad gäller första och andra punkterna, redovisas senast den 1 mars 2025 och, vad gäller den tredje punkten, senast den 15 december 2025\. Redovisningarna ska ske till regeringen (Klimat\-och näringslivsdepartementet)
