# Uppdrag att identifiera åtgärder för att minska dygnskostnader

Kriminalvården ska föreslå lämpliga åtgärder för att dämpa
kostnadsutvecklingen och minska dygnskostnaden exklusive hyror i anstalt
och häkte.


I uppdraget ingår att göra en utökad internationell jämförelse med andra europeiska länder som har en lägre dygnskostnad än Sverige. Av redovisningen ska framgå vilka faktorer som gör att kostnaderna skiljer sig åt och hur de är hänförliga till rättsliga bestämmelser respektive andra förhållanden som särskiljer de aktuella ländernas kriminalvård från den som bedrivs i Sverige. Syftet med jämförelsen är att identifiera ytterligare möjliga åtgärder som också kan genomföras i svensk kriminalvård utan att förutsättningarna för att upprätthålla en god säkerhet och en effektiv återfallsförebyggande verksamhet försämras.

Uppdraget ska redovisas senast den 26 juni 2025 till Regeringskansliet (Justitiedepartementet).
