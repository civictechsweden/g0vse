# Uppdrag till Trafikverket att samarbeta med Finland, Norge, Danmark och i förekommande fall Island om beredskap och totalförsvar för transportområdet

Regeringen ger Trafikverket i uppdrag att i egenskap av sektorsansvarig myndighet för beredskapssektorn transporter med behöriga organisationer i Finland, Norge, Danmark och i förekommande fall Island samarbeta avseende beredskap och totalförsvar för transportområdet i enlighet med vad som förhandlats fram mellan parterna, se bilagan.

Trafikverket ska samordna ledningen av den svenska delegationen och inkludera berörda myndigheter. Luftfartsverket, Sjöfartsverket och Transportstyrelsen ska delta och aktivt involveras i arbetet samt Kustbevakningen så att lärdomar och erfarenheter kan delas.

Trafikverket ska årligen senast den 1 mars redovisa resultatet av samarbetet enligt samförståndsavtalet till Regeringskansliet (Landsbygds- och infrastrukturdepartementet).
