# Uppdrag om förbättrad informationsöverföring från Polismyndigheten och utlandsmyndigheter till Migrationsverket

Regeringen ger Migrationsverket och Polismyndigheten i uppdrag att inom ramen för gällande regelverk utarbeta gemensamma rutiner och samarbetsformer för informationsöverföring beträffande utländska medborgare som har beviljats flyktingstatus eller alternativ skyddsstatus och som reser till det land gentemot vilket asylskälen har prövats.

Migrationsverket ska i samverkan med relevanta utlandsmyndigheter ta fram rutiner för motsvarande informationsöverföring från svenska utlandsmyndigheter till Migrationsverket.  Migrationsverket ska också utveckla arbetssätt för att omhänderta informationen i sin verksamhet.

Myndigheterna ska senast den 1 juli 2025 lämna en gemensam redovisning
av uppdraget till Regeringskansliet (Justitiedepartementet).
