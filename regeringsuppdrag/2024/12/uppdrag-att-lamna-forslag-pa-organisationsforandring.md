# Uppdrag att lämna förslag på organisationsförändring

Post- och telestyrelsen (PTS) och Myndigheten för digital förvaltning (Digg) ges i uppdrag att lämna förslag på hur Diggs uppgifter kan överföras till och inordnas i PTS. Myndigheterna får, utöver detta, vid behov även lämna andra förslag som innebär att myndigheternas uppgifter läggs samman. Myndigheterna ska analysera konsekvenserna av de förslag som redovisas.

Utgångspunkten för organisationsförändringen ska vara att de uppgifter som myndigheterna för närvarande har ska vara oförändrade, och att genomförandet ska ske så att uppgifterna kan utföras med bibehållen effektivitet och kvalitet. Organisationsförändringen ska även genomföras på ett kostnadseffektivt sätt.

En annan utgångspunkt ska vara att organisationsförändringen ska träda i kraft senast den 1 januari 2027.
