# Uppdrag att bidra till att utveckla det brottsförebyggande arbetet

Regeringen ger 24 myndigheter i uppdrag att utveckla det brottsförebyggande arbetet. Myndigheterna ska, utifrån sina nuvarande uppgifter och förutsättningar, analysera vilka åtgärder som myndigheten kan bidra med i det brottsförebyggande arbetet. I den utsträckning det bedöms lämpligt och ryms inom befintliga ekonomiska ramar, ska myndigheterna också påbörja genomförandet av sådana åtgärder.

Regeringen ger följande myndigheter i uppdrag att bidra till att utveckla det
brottsförebyggande arbetet: Arbetsförmedlingen, Arbetsmiljöverket,
Fastighetsmäklarinspektionen, Finansinspektionen, Fondtorgsnämnden,
Försäkringskassan, Inspektionen för strategiska produkter, Inspektionen för
vård och omsorg, Jämställdhetsmyndigheten, Kustbevakningen,
Livsmedelsverket, Migrationsverket, Myndigheten för samhällsskydd och
beredskap, Naturvårdsverket, Pensionsmyndigheten, Revisorsinspektionen,
Specialpedagogiska skolmyndigheten, Statens energimyndighet, Statens
fastighetsverk, Statens jordbruksverk, Statens skolinspektion, Statens
skolverk, Upphandlingsmyndigheten och Vinnova.

Regeringen ger även Brottsförebyggande rådet (Brå) i uppdrag att erbjuda
rådgivning till myndigheterna i genomförandet av uppdraget.
Myndigheterna ska, var för sig, redovisa uppdraget senast den 31 augusti
2025 till Regeringskansliet (Justitiedepartementet, med kopia till respektive
myndighets ansvariga departement).
