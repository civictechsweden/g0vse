# Uppdrag om kontaktpunkter enligt EU-förordningarna om kritiska råmaterial och nettonollindustrin

Regeringen ger Länsstyrelsen i Västerbottens län, Länsstyrelsen i Dalarnas län, Länsstyrelsen i Stockholms län, Länsstyrelsen i Örebros län, Länsstyrelsen i Västra Götalands län och Länsstyrelsen i Skånes län i uppdrag att vara kontaktpunkter enligt EU-förordningen om nettonollindustrin och EU-förordningen om kritiska råmaterial.

De berörda länsstyrelserna ska vara kontaktpunkter för de projekt som omfattas av förordningarna och i huvudsak bedrivs eller avses bedrivas i respektive län. Därutöver ska Länsstyrelsen i Västerbottens län vara kontaktpunkt för projekt även i Norrbottens län och Västernorrlands län, Länsstyrelsen i Dalarnas län vara kontaktpunkt för projekt även i Gävleborgs och Jämtlands län, Länsstyrelsen i Stockholms län vara kontaktpunkt för projekt även i Uppsala, Gotlands, Västmanlands och Södermanlands län, Länsstyrelsen i Örebros län vara kontaktpunkt för projekt även i Värmlands och Östergötlands län, Länsstyrelsen i Västra Götalands län vara kontaktpunkt för projekt även i Hallands och Jönköpings län, samt Länsstyrelsen i Skånes län vara kontaktpunkt för projekt i Kronobergs, Kalmars och Blekinges län.
