# Uppdrag till Konsumentverket om brister i företagens kundtjänster

Regeringen ger Konsumentverket i uppdrag att, utifrån den kartläggning som myndigheten har gjort av de problem konsumenter upplever vid kontakter med företags kundtjänster, analysera och redovisa i vilken omfattning de aktuella problemen beror på bristande regelefterlevnad från företagens sida, och vidta åtgärder för att komma till rätta med problemen. Det kan till exempel handla om åtgärder som kan underlätta för företagen att tillämpa regelverket på ett korrekt sätt och erbjuda en service som motsvarar konsumenters berättigade förväntningar samt att genomföra ytterligare tillsynsinsatser.

Uppdraget ska senast den 30 april 2025 redovisas till Regeringskansliet (Finansdepartementet).
