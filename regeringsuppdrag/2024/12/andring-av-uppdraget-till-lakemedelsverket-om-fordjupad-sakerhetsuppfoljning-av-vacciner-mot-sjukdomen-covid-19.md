# Ändring av uppdraget till Läkemedelsverket om fördjupad säkerhetsuppföljning av vacciner mot sjukdomen covid-19

Regeringen förlänger och avgränsar uppdraget till Läkemedelsverket om fördjupad säkerhetsuppföljning av vacciner mot sjukdomen covid-19. Uppdraget förlängs till och med 2027.

Läkemedelsverket ska:

* genomföra löpande analyser av vaccinernas säkerhet genom att samköra relevanta uppgifter från bland annat det nationella vaccinationsregistret, registret över totalbefolkningen samt relevanta nationella hälsodataregister och kvalitetsregister,
* initiera särskilda uppföljningsstudier i de fall då det finns misstanke om specifika potentiella biverkningar, vid behov i samverkan med akademiska forskargrupper, samt
* initiera särskilda uppföljningsstudier av vaccinernas effekt, vid behov i samverkan med akademiska forskargrupper.
* löpande informera Regeringskansliet om hur arbetet med uppdraget fortskrider.
* från och med 2025 årligen senast den 15 december delredovisa uppdraget till Regeringskansliet.
* senast den 15 december 2027 slutredovisa uppdraget till Regeringskansliet.
