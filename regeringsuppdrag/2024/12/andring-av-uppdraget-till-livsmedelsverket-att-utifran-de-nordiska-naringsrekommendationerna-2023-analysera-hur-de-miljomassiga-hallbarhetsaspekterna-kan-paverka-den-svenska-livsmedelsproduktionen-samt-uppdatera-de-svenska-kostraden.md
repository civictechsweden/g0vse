# Ändring av uppdraget till Livsmedelsverket att utifrån de nordiska näringsrekommendationerna 2023 analysera hur de miljömässiga hållbarhetsaspekterna kan påverka den svenska livsmedelsproduktionen samt uppdatera de svenska kostråden

Regeringen ändrar uppdraget till Livsmedelsverket om att utifrån de nordiska näringsrekommendationerna 2023 analysera hur de miljömässiga hållbarhetsaspekterna kan påverka den svenska livsmedelsproduktionen samt uppdatera de svenska kostråden.

Livsmedelsverket ska genomföra en fördjupad konsekvensanalys av hur det av myndigheten nu föreslagna svenska kostrådet om rött kött kan antas påverka folkhälsan, livsmedelsproduktionen, klimat, den biologiska mångfalden och livsmedelsberedskapen. Det gäller enbart rådet för konsumtionen av rött kött och charkprodukter.

Uppdragstiden förlängs. Livsmedelsverket ska i stället för vad som anges i det ursprungliga beslutet redovisa uppdraget senast den 30 april 2025 till Regeringskansliet (Landsbygds-och infrastrukturdepartementet).
