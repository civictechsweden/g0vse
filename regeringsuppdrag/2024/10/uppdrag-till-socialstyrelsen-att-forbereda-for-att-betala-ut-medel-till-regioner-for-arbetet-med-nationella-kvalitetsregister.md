# Uppdrag till Socialstyrelsen att förbereda för att betala ut medel till regioner för arbetet med nationella kvalitetsregister

Regeringen uppdrar åt Socialstyrelsen att förbereda arbetet med att fördela medel till regioner för att främja arbetet med nationella kvalitetsregister. I uppdraget ingår att ta fram en plan för hur fördelningen av medel ska ske. Medlen ska fördelas mellan regioner i syfte att värna kontinuiteten i arbetet med nationella kvalitetsregister.

Socialstyrelsen ska bland annat:

* under arbetet med uppdraget föra dialog med Sveriges Kommuner och Regioner (SKR),
* löpande informera Regeringskansliet om hur arbetet med uppdraget fortskrider.
