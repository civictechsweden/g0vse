# Uppdrag att analysera behovet av ändringar i lagen (2003:1210) om finansiell samordning av rehabiliteringsinsatser

Regeringen uppdrar åt Försäkringskassan att analysera behovet av ändringar i lagen om finansiell samordning av rehabiliteringsinsatser och lämna författningsförslag om ändringar bedöms motiverade för att uppnå en ändamålsenlig resursanvändning och ett effektivt stöd för personer som har behov av samordnade rehabiliteringsinsatser för att komma i arbete.


Försäkringskassan ska bland annat:

* genomföra uppdraget i samråd med Arbetsförmedlingen, Socialstyrelsen och Sveriges Kommuner och Regioner (SKR),
* genomföra uppdraget i samtal med samordningsförbunden och Nationella Nätverket för Samordningsförbund (NNS),
* redovisa uppdraget senast den 2 december 2024,
* löpande informera Regeringskansliet om hur arbetet med uppdraget fortskrider.
