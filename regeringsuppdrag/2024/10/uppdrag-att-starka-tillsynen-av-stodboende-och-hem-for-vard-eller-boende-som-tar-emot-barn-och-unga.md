# Uppdrag att stärka tillsynen av stödboende och hem för vård eller boende som tar emot barn och unga

Regeringen uppdrar åt Inspektionen för vård och omsorg (IVO) att stärka tillsynen av stödboenden och hem för vård eller boende (HVB) som tar emot barn och unga. IVO ska, inom befintligt uppdrag och befintliga verktyg, vidta åtgärder för att förstärka tillsynen.

IVO ska:

* redovisa hur myndighetens ägar- och ledningsprövning kan utökas och regelbundet genomföras i tillsynen. Myndigheten ska även genomföra tillsyn under 2025.
* tillsammans med Polismyndigheten och Ekobrottsmyndigheten vidta åtgärder för att effektivisera befintligt samarbete för en stärkt tillsyn av stödboenden och HVB för barn och unga. Myndigheten ska även föreslå hur det myndighetsgemensamma arbetet ytterligare kan förstärkas.
* tillsammans med Polismyndigheten och Ekobrottsmyndigheten föreslå hur och i vilken omfattning återkommande rapportering ska göras när det gäller:

1. lägesbilden över välfärdsbrottsligheten,
2. förekomsten av oseriösa aktörer och
3. inflytandet från kriminella inom dessa verksamheter.

* Hämta synpunkter från och samtala med kommuner och Sveriges Kommuner och Regioner om hur välfärdsbrottslighet inom stödboenden och HVB för barn och unga kan motverkas genom samverkan.
* löpande informera Regeringskansliet om hur arbetet fortskrider.
* senast den 31 januari 2025 till Regeringskansliet redovisa om uppdraget om myndighetens ägar- och ledningsprövning regelbundet kan genomföras inom tillsynen.
* senast den 26 september 2025 lämna ytterligare en delredovisning till Regeringskansliet.
* senast den 27 februari 2026 slutredovisa till Regeringskansliet.
