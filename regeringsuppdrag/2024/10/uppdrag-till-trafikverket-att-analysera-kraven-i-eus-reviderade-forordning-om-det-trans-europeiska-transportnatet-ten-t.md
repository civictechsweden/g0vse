# Uppdrag till Trafikverket att analysera kraven i EU:s reviderade förordning om det transeuropeiska transportnätet (TEN-T)

Regeringen ger Trafikverket i uppdrag att analysera de krav som ställs i Europaparlamentets och rådets förordning (EU) 2024/1679 av den 13 juni 2024 om unionens riktlinjer för utbyggnad av det transeuropeiska transportnätet, om ändring av förordningarna (EU) 2021/1153 och (EU) nr 913/2010 och om upphävande av förordning (EU) nr 1315/2013 (EU:s reviderade förordning om det transeuropeiska transportnätet [TEN-T]).

Trafikverket ska lämna förslag på hur kraven om urbana knutpunkter kan
uppfyllas i Sverige. Trafikverket ska därvidlag tidigt i arbetsprocessen initiera
samråd med de kommuner som har utpekats som urbana knutpunkter i den reviderade förordningen. I uppdraget ingår vidare att översiktligt analysera den reviderade förordningens nya krav i övrigt, och i den mån det är påkallat, lämna förslag på kompletterande åtgärder för att Sverige ska kunna leva upp till de nya kraven.

Trafikverket ska i den utsträckning som krävs samråda med berörda kommuner, regioner och myndigheter.

Trafikverket ska senast den 28 februari 2025 lämna en skriftlig redovisning av uppdraget till Regeringskansliet (Landsbygd- och infrastrukturdepartementet).
