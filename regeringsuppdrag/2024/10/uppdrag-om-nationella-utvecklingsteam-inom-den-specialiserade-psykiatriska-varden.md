# Uppdrag om nationella utvecklingsteam inom den specialiserade psykiatriska vården

Regeringen uppdrar åt Socialstyrelsen att kartlägga och föreslå hur nationella utvecklingsteam kan utformas och på vilket sätt sådana utvecklingsteam bäst kan stötta regionerna i utvecklingen av den specialiserade psykiatriska vården.

Socialstyrelsen ska:

* samtala med och hämta in kunskap och erfarenheter från berörda myndigheter som Inspektionen för vård och omsorg samt Delegationen för brottsförebyggande åtgärder inom socialtjänstens område,
* samtala med och hämta in kunskap och erfarenheter från Sveriges Kommuner och Regioner (SKR), regioner, kommuner, professionsföreningar samt patient-, brukar och anhörigorganisationer och andra berörda aktörer,
* löpande informera Regeringskansliet om hur arbetet med uppdraget fortskrider,
* senast den 31 mars 2025 redovisa uppdraget till Regeringskansliet.
