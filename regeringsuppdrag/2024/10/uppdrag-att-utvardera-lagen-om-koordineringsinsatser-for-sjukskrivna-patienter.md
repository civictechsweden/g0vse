# Uppdrag att utvärdera lagen om koordineringsinsatser för sjukskrivna patienter

Regeringen uppdrar åt Inspektionen för socialförsäkringen (ISF) och Myndigheten för vård- och omsorgsanalys (Vård- och omsorgsanalys) att utvärdera lagen om koordineringsinsatser för sjukskrivna patienter. Meningen är att åstadkomma en ändamålsenlig och effektiv
rehabiliteringsprocess.

ISF och Vård- och omsorgsanalys ska:

* analysera sambandet mellan genomförda koordineringsinsatser och patienters inträde eller återgång i arbete med fördelning efter ålder, kön, diagnosgrupp med mera,
* analysera om det finns olikheter i tillämpningen av lagen mellan regionerna som kan innebära en risk för att patienter inte får likvärdig behandling,
* analysera om samarbetet och dialogen mellan å ena sidan regionerna och å andra sidan Försäkringskassan, Arbetsförmedlingen, arbetsgivare och kommuner fungerar väl och därmed bidrar till patienternas återgång till eller inträde i arbetslivet.
* analysera om lagen om koordineringsinsatser har fått en ändamålsenlig utformning så att stödet för sjukskrivna patienter är behovsanpassat och underlättar och påskyndar rehabiliteringsprocessen för enskilda patienter, och
* vid behov föreslå hur funktionen för koordinering kan stärkas ytterligare för att främja patienters återgång eller inträde i arbete.
* hämta in synpunkter från Socialstyrelsen, Försäkringskassan, Sveriges Kommuner och Regioner (SKR), de centrala arbetsgivarorganisationerna och andra berörda myndigheter och organisationer.
* redovisa uppdraget senast den 15 juni 2026 till Regeringskansliet.
