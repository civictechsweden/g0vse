# Uppdrag till Myndigheten för stöd till trossamfund att stärka kommuners kunskap om religion och trossamfund

Regeringen uppdrar åt Myndigheten för stöd till trossamfund (SST) att stärka kommunernas kunskap om religion och trossamfund. Detta genom att starta ett nätverk med kommuner.


SST ska bland annat:

* dokumentera arbetet och till kommunerna ta fram och sprida en vägledning med goda exempel. Även trossamfunden ska kunna använda vägledningen för att stärka sina kunskaper om offentligsektorn och de principer och värden som ligger till grund för den offentliga sektorn,
* hämta in erfarenheter från kommuner och trossamfund. SST ska i uppdraget anlägga ett särskilt jämställdhetsperspektiv,
* samtala med och hämta in kunskaper och erfarenheter från Sveriges Kommuner och Regioner, Centrum mot våldsbejakande extremism, forskarsamhället och övriga relevanta aktörer. Om det behövs ska myndigheten samverka med Jämställdhetsmyndigheten,
* löpande informera Regeringskansliet om hur arbetet fortskrider,
* senast den 16 februari 2026 slutredovisa uppdraget till Regeringskansliet.
