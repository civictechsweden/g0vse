# Uppdrag att stärka hälso- och sjukvårdens arbete med sjukskrivning och rehabilitering

Regeringen uppdrar åt Socialstyrelsen att ytterligare stödja och utveckla hälso- och sjukvårdens arbete med sjukskrivning och relaterad rehabilitering.

Socialstyrelsen ska:

* stödja hälso- och sjukvården i implementeringen av rutiner för arbetet med sjukskrivning och rehabilitering på ett verksamhetsnära sätt,
* utreda hur Socialstyrelsen ytterligare kan främja kunskapsutvecklingen om sjukskrivning och rehabilitering, särskilt för området psykisk ohälsa och vidta de åtgärder som bedöms lämpliga,
* vidareutveckla uppföljning och utvärdering av hälso- och sjukvårdens arbete med sjukskrivning och rehabilitering,
* samråda med berörda aktörer som exempelvis partnerskapet för kunskapsstyrning inom hälso-och sjukvården, Sveriges Kommuner och Regioner (SKR), Försäkringskassan, Arbetsförmedlingen, regioner, kommuner, professionsföreningar, centrala arbetsgivarorganisationer samt patient-, brukar- och anhörigorganisationer, genom att bland annat hämta in och ta hänsyn till synpunkter från dessa,
* samtala med relevanta akademiska institutioner,
* senast den 15 december 2026 redovisa uppdraget till Regeringskansliet.
