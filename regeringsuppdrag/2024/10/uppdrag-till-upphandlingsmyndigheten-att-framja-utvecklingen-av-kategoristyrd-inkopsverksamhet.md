# Uppdrag till Upphandlingsmyndigheten att främja utvecklingen av kategoristyrd inköpsverksamhet

Regeringen ger Upphandlingsmyndigheten i uppdrag att genomföra insatser för att främja utvecklingen av strategiskt inköpsarbete hos upphandlande myndigheter och enheter, med fokus på kategoristyrd inköpsverksamhet. Syftet med uppdraget är att bidra till att fler upphandlande myndigheter och enheter genomför inköpsanalyser och använder arbetsmetoden kategoristyrning. Upphandlingsmyndigheten ska vid utförandet av uppdraget särskilt beakta upphandlande myndigheters och enheters behov av att anpassa arbetsmetoden till organisationens forntsättningar, tex. dess inköpsvolym och inköpens komplexitet.

Upphandlingsmyndigheten ska bland annat genomföra en workshop i syfte att identifiera framgångsrika tillvägagångssätt för kommuner att börja arbeta kategoristyrt samt sprida resultatet av workshopen.

Upphandlingsmyndigheten ska i samband med uppdragets genomförande inhämta synpunkter från Kammarkollegiet, Statens servicecenter samt Sveriges Kommuner och Regioner.

Upphandlingsmyndigheten ska senast den 15 december 2025 lämna en redovisning av uppdraget till Regeringskansliet (Finansdepartementet).
