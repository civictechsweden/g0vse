# Uppdrag att samordna och följa upp arbetet inom ramen för regeringens nationella läkemedelsstrategi

Regeringen ger Läkemedelsverket i uppdrag att samordna och följa upp arbetet inom ramen för regeringens nationella läkemedelsstrategi.

## I uppdraget ingår att:

* efter dialog med berörda aktörer, föreslå och genomföra lämpliga aktiviteter, samt stödja berörda aktörer att genomföra aktiviteter som ligger i linje med den nationella läkemedelsstrategins vision eller fokusområden,
* i arbetet främja kunskaps- och erfarenhetsutbyte,
* genomföra årliga uppföljningar av arbetet inom den nationella läkemedelsstrategin, och
* genomföra omvärldsanalyser.

## Läkemedelsverket ska:

* inhämta synpunkter och kunskap från bland andra: Apotekarsocieteten, E-hälsomyndigheten, Folkhälsomyndigheten, Funktionsrätt Sverige, Inspektionen för vård och omsorg, regionerna, Läkemedelsindustri-föreningen, Socialstyrelsen, Statens beredning för medicinsk och social utvärdering, Sveriges Apoteksförening, Sveriges Farmaceuter, Sveriges Läkarförbund, Sveriges Kommuner och Regioner, Tandvårds- och läkemedelsförmånsverket och Vårdförbundet.
* senast den 1 februari 2027 slutredovisa uppdraget till Regeringskansliet.
