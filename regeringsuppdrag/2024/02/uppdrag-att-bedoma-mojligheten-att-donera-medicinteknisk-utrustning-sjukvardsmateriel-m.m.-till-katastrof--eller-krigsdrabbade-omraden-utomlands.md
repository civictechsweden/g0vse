# Uppdrag att bedöma möjligheten att donera medicinteknisk utrustning, sjukvårdsmateriel m.m. till katastrof- eller krigsdrabbade områden utomlands

Regeringen uppdrar åt Socialstyrelsen att bedöma myndighetens möjlighet att bistå med stöd med anledning av förfrågningar om stöd till katastrof\- eller krigsdrabbade områden utomlands.


Socialstyrelsen ska

* undersöka regionernas möjlighet att avvara medicinteknisk utrustning, sjukvårdsmateriel eller annan utrustning utifrån de förfrågningar som förmedlas via EU:s civilskyddsmekanism eller via Nato EADRCC
* bistå med samordning och logistik mellan regionerna och Myndigheten för samhällsskydd och beredskap (MSB)
* bedöma möjligheten att köpa in och om så är möjligt på ett kostnadseffektivt sätt köpa in medicinteknisk utrustning, sjukvårdsmateriel eller annan utrustning som kan behövas vid utförande av vård i syfte att donera i enlighet med förfrågningarna
* löpande informera Regeringskansliet om hur arbetet fortskrider och inför att inköp eller donation genomförs
* senast den 1 februari 2025 slutredovisa uppdraget till Regeringskansliet.

Redovisning av uppdraget ska hänvisa till diarienumret för detta beslut.
