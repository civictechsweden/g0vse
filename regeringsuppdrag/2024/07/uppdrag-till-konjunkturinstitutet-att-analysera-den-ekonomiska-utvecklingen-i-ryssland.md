# Uppdrag till Konjunkturinstitutet att analysera den ekonomiska utvecklingen i Ryssland

Regeringen ger Konjunkturinstitutet i uppdrag att analysera den ekonomiska utvecklingen i Ryssland.

Konjunkturinstitutet ska bland annat

* analysera hur den ekonomiska tillväxten i Ryssland har påverkats och bedöms komma att påverkas med anledning av kriget mot Ukraina, på kort, medellång och lång sikt
* analysera nyckeltal för rysk ekonomi till exempel inflation, arbetsmarknad, utrikeshandel, penningpolitisk- och offentligfinansiell ställning, inklusive reserver såsom fonder, ur ett konjunkturellt och strukturellt perspektiv
* belysa eventuella ekonomiska obalanser och sårbarheter som orsakats av kriget på övergripande nivå och inom viktiga sektorer.

Konjunkturinstitutet ska vid behov inhämta uppgifter från relevanta aktörer. Konjunkturinstitutet ska senast den 1 oktober 2024 lämna en skriftlig slutredovisning av uppdraget till Regeringskansliet (Finansdepartementet).
