# Uppdrag att kartlägga, identifiera åtgärder och lämna förslag för att skapa en trygg arbetsmiljö för ambulanspersonal

Socialstyrelsen har i uppdrag att kartlägga och lämna förslag på åtgärder för att skapa en trygg arbetsmiljö för ambulanspersonal. Kartläggningen ska omfatta hot och våld mot ambulanspersonal.

Kartläggningen ska ge kunskap om vad som bidrar till att skapa en otrygg arbetsmiljö för ambulanspersonal relaterat till hot och våld. Den ska även innehålla uppgifter om vilka som står för utövandet av hot och våld samt hur och i vilka situationer det förekommer.
