# Uppdrag att lämna förslag på hur stickprovsinsamling av uppgifter om hushållens skulder och vissa likvida tillgångar kan utökas

Regeringen ger Statistiska centralbyrån (SCB) i uppdrag att lämna för­slag på hur den befintliga mikrosimuleringsmodellen Fasit (Fördel­ningsanalytiskt statistiksystem för inkomster och transfereringar) kan utökas med årliga uppgifter om hushållens bostadslån och konsum­tionslån hos olika kreditgivare samt storleksordningen, utifrån lämp­liga intervaller, på hushållens tillgodohavande på bankkonton.


Upp­draget avser det mindre stickprov av hushåll som används i Fasit (Mindre statistiskt analysregister, MSTAR). Uppdraget grundar sig i behovet av att bredda beslutsunderlaget för den ekonomiska politiken och belysa hushållens motståndskraft mot ekonomiska störningar, bl.a. för makrotillsyn och penningpolitik. I uppdraget ingår att redovisa en bedömning av kostnaderna för uppgiften att utöka stickprovsin­samlingen och hur det kan finansieras samt att lämna nödvändiga för­fattningsförslag. SCB ska vid behov inhämta synpunkter från andra berörda myndigheter.

SCB ska senast den 31 januari 2025 lämna en redovisning av uppdraget till Regeringskansliet (Finansdepartementet).

Regeringen beslutar att skriva av betänkandet En ny statistik över hushållens tillgångar och skulder (SOU 2022:51\).
