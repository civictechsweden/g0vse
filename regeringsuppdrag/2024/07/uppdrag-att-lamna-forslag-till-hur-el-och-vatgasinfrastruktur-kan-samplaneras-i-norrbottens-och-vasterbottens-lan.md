# Uppdrag att lämna förslag till hur el-och vätgasinfrastruktur kan samplaneras i Norrbottens och Västerbottens län

Regeringen ger Affärsverket svenska kraftnät (Svenska kraftnät) i uppdrag att lämna förslag till hur el\-och vätgasinfrastruktur kan samplaneras för att på ett samhällsekonomiskt effektivt sätt möjliggöra den pågående nyindustrialiseringen i Norrbottens och Västerbottens län samt att redovisa en plan för utbyggnad av el\-och vätgasinfrastruktur på transmissionsnivå för perioden 2024–2033\.


Svenska kraftnät ska när uppdraget utförs inhämta synpunkter från Statens energimyndighet (Energimyndigheten), Energimarknadsinspektionen, Myndigheten för samhällsskydd och beredskap (MSB) och Försvarsmakten samt vid behov andra berörda beredskapsmyndigheter. Svenska kraftnät bör också inhämta synpunkter från näringslivet, Sametinget, Energigas Sverige, berörda kommuner och regioner samt andra aktörer som är relevanta för uppdraget.

Svenska kraftnät ska redovisa uppdraget till Regeringskansliet (Klimat\-och näringslivsdepartementet) senast den 16 augusti 2025\.
