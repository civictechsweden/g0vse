# Uppdrag till Socialstyrelsen om förstärkning av arbetet med Sveriges återhämtningsplan

Regeringen ger Socialstyrelsen i uppdrag att förstärka arbetet med att rapportera resultatinformation och andra uppgifter enligt villkor i EU:s facilitet för återhämtning och resiliens (RRF) inom ramen för den svenska återhämtningsplanen.

I juli 2020 enades EU:s stats- och regeringschefer om ett återhämtningspaket för att mildra effekterna av covid-19-pandemin. Paketet, som kallas Next Generation EU, omfattar 750 miljarder euro i lån och bidrag till medlemsstaterna. Huvudparten av detta kommer att kanaliseras genom EU:s facilitet för återhämtning och resiliens (RRF).

Vissa myndigheter, varav Socialstyrelsen är en, har av regeringen fått i uppdrag att rapportera resultatinformation och andra uppgifter till Ekonomistyrningsverket inom ramen för den svenska återhämtningsplanen och RRF.
