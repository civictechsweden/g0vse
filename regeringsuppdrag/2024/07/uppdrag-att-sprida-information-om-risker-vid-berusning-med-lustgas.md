# Uppdrag att sprida information om risker vid berusning med lustgas

Regeringen förlänger uppdraget som Läkemedelsverket (Giftinformationscentralen), Folkhälsomyndigheten och länsstyrelserna har att sprida information om lustgas och de skador som kan uppstå till följd av bruk av lustgas i berusningssyfte.

Användningen av lustgas i berusningssyfte har ökat bland barn och unga de senaste åren. Bland annat har Giftinformationscentralen har tagit emot allt fler samtal som rör berusning med lustgas. Inom hälso- och sjukvården används lustgas som narkosmedel och smärtstillande medel, men det är den icke-medicinska användningen av lustgas i berusningssyfte som har ökat och lett till skador.
