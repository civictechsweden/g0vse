# Uppdrag att förenkla regelverk i syfte att minska regelbördan för företag

Regeringen ger 11 statliga myndigheter i uppdrag att se över och förenkla egna föreskrifter och allmänna råd och att lämna förslag beträffande lagar och förordningar inom sina verksamhetsområden, i syfte att minska regelbördan för företag.

Myndigheterna ska lämna en delredovisning senast den 15 mars 2025 och en slutredovisning senast den 15 mars 2026 till Regeringskansliet, Klimat- och näringslivsdepartementet med kopia till Tillväxtverket.

Följande 11 myndigheter omfattas av uppdraget att förenkla regelverk:

* Arbetsmiljöverket
* Folkhälsomyndigheten
* Havs- och vattenmyndigheten
* Kemikalieinspektionen
* Livsmedelsverket
* Naturvårdsverket
* Skatteverket
* Statens jordbruksverk
* Statistiska centralbyrån (SCB)
* Styrelsen för ackreditering och teknisk kontroll (SWEDAC)
* Sveriges geologiska undersökning (SGU)

Tillväxtverket får i uppdrag att stödja arbetet.
