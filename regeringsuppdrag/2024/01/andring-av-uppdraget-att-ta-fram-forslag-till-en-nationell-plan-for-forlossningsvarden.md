# Ändring av uppdraget att ta fram förslag till en nationell plan för förlossningsvården

Regeringen ändrar uppdraget till Socialstyrelsen att ta fram förslag till en nationell plan för förlossningsvården.

Uppdragstiden förlängs för att ta fram prestationsbaserade mått för att utveckla vården och att hämta in synpunkter på förslag till nationell plan samt de prestationsbaserade måtten från relevanta aktörer. Uppdraget i dessa delar slutredovisas senast den 28 februari 2025. Uppdragstiden i övrigt ligger fast.

Socialstyrelsen ska löpande informera Regeringskansliet om hur arbetet fortskrider. Myndigheten ska senast den 30 september 2024 delredovisa uppdraget till Regeringskansliet.
