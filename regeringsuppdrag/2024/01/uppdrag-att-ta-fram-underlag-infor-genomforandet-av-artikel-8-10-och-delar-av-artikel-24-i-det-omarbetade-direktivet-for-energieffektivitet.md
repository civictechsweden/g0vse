# Uppdrag att ta fram underlag inför genomförandet av artikel 8, 10 och delar av artikel 24 i det omarbetade direktivet för energieffektivitet

Regeringen ger Statens energimyndighet (Energimyndigheten) i uppdrag att ta fram underlag inför Sveriges genomförande av artikel 8 ”Energisparkrav”, artikel 10 ”Alternativa policyåtgärder” och delar av artikel 24 ”Stärkande och skydd av utsatta kunder och minskande av energifattigdom” i Europaparlamentets och rådets direktiv (EU) 2023/1791 av den 13 september 2023 om energieffektivitet och om ändring av förordning (EU) 2023/955 (omarbetning), det omarbetade direktivet om energieffektivitet.


I uppdraget ingår att Energimyndigheten ska genomföra följande:

1. Beräkna de nya årliga ackumulerade energibesparingar i
slutanvändningsledet som följer av energi\- och koldioxidskatten och hur de bidrar till besparingskraven i artikel 8\.1b). Beräkningarna ska utgå från relevanta delar i bilaga V och ta hänsyn till artikel 8\.5 och 8\.14\.
2. Föreslå en eller flera metoder för att beräkna de nya årliga ackumulerade energibesparingarna i slutanvändningsledet som minst motsvarar besparingskraven i artikel 8\.1b). Energibesparingarna ska omfatta alla energibärare och följa av befintliga styrmedel. Metoden/metoderna ska utformas så att det inte ges utrymme för dubbelräkning av energibesparingarna.
3. Utifrån de metoder som föreslås enligt punkt 2, beräkna de nya årliga
ackumulerade energibesparingarna i slutanvändningsledet som minst
motsvarar besparingskraven i artikel 8\.1b). Energibesparingarna ska
omfatta alla energislag och följa av befintliga styrmedel. Beräkningarna ska utgå från relevanta delar i bilaga V och ta hänsyn till artikel 8\.5 och 8\.14\.
4. Om befintliga styrmedel inte uppfyller det årliga nationella energisparkravet, ska förslag lämnas på eventuella kompletterande samhällsekonomiskt kostnadseffektiva åtgärder som kan behövas för att det årliga nationella energibesparingskravet ska uppnås. Sådana kompletterande åtgärder ska inte omfatta förslag på skatteområdet. Förslagen bör i första hand utgå från de analyser som gjorts inom ramen för uppdraget att analysera en effektivare användning av energi, effekt och resurser för att underlägga elektrifieringen (I2022/01393\). Redovisningen ska innehålla de ekonomiska och övriga konsekvenserna, exempelvis samhällsekonomiska konsekvenser, som förslagen kan medföra.
5. Analysera huruvida Sverige bör tillämpa hela eller delar av artiklarna 8\.6 och 8\.8\.
6. Analysera och lämna förslag på hur begreppet energifattigdom enligt artikel 2\.52 kan mätas och följas upp. Förslaget ska beakta indikatorerna i artikel 8\.3a\-d och EU\-kommissionens rekommendationer (EU) 2020/1563 av den 20 oktober 2023 och (EU) 2023/2407 av den 14 oktober 2020 om energifattigdom. I analysen ingår att sätta begreppet energifattigdom i relation till begreppet utsatta kunder som finns i artikel 28 i Europaparlamentets och rådets direktiv (EU) 2019/944 av den 5 juni 2019 om gemensamma regler för den inre marknaden för el och om ändring av direktiv 2012/27/EU.
7. Analysera om olika finansieringsmöjligheter inom EU ställer krav på att medlemsstater har en definition av energifattigdom för att kunna ta del av dessa medel.
8. Analysera om det finns ett befintligt nätverk som skulle kunna uppfylla kraven i artikel 24\.4\. Om det saknas ett sådant befintligt nätverk, analysera och lämna förslag på hur ett nätverk skulle kunna formeras och vilken myndighet som i sådana fall borde ansvara för nätverket. Analysen ska innehålla en kostnadsuppskattning för de olika alternativen.

Vid genomförande av punkterna 6–8 ska Energimyndigheten vid behov inhämta synpunkter från Energimarknadsinspektionen. Vid genomförande 2 (5\) av punkt 4 ska Energimyndigheten inhämta synpunkter från Boverket om förslag till kompletterande åtgärder riktas mot byggnadsbeståndet.
Energimyndigheten ska senast den 17 april 2024 lämna en delredovisning innehållande underlag för punkterna 1 och 5\.

Energimyndigheten ska senast den 22 december 2024 slutredovisa uppdraget i resterande delar. Redovisningarna ska lämnas till Regeringskansliet (Klimat\-och näringslivsdepartementet).
