# Uppdrag att ta fram ett förslag till en nationell strategi inom området sällsynta hälsotillstånd

Regeringen uppdrar åt Socialstyrelsen att föreslå en nationell strategi inom området sällsynta hälsotillstånd.


 Förslaget ska:

* utgå från patientgruppernas behov och bidra till att skapa samsyn kring mål och prioriteringsområden för inriktningen framåt,
* bygga vidare på befintliga hälso\- och sjukvårdsstrukturer och beakta berörda aktörers olika roller i arbetet med sällsynta hälsotillstånd,
* fokusera på att tydliggöra samordnande och kunskapsspridande funktioner, och
* avgränsas till de ansvarsområden inom hälso\- och sjukvården som aktualiseras inom ramen för detta uppdrag.

Det ingår inte i uppdraget att inkludera läkemedel för behandling av sällsynta hälsotillstånd i förslaget till nationell strategi.

Socialstyrelsen ska bland annat:

* samtala med och hämta in kunskap samt synpunkter från relevanta aktörer där urvalet bör representera olika instanser och nivåer inom sjukvården
* ta hänsyn till de synpunkter som har lämnats till Regeringskansliet under hearingen om sällsynta hälsotillstånd den 29 november 2023\.
* löpande informera Regeringskansliet om hur arbetet fortskrider.
* senast den 31 mars 2025 redovisa uppdraget till Regeringskansliet
