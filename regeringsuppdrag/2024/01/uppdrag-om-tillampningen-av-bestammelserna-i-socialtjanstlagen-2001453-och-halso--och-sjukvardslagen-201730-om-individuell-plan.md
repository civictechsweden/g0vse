# Uppdrag om tillämpningen av bestämmelserna i socialtjänstlagen (2001:453) och hälso- och sjukvårdslagen (2017:30) om individuell plan

Regeringen uppdrar åt Myndigheten för vård- och omsorgsanalys att undersöka och analysera tillämpningen av bestämmelserna i socialtjänstlagen och hälso- och sjukvårdslagen om individuell plan.

Av redovisningen ska det framgå hur bestämmelserna tillämpas av såväl kommuner och regioner som privata utförare, och hur tillämpningen påverkar enskilda, professionen och verksamheter inom socialtjänsten och hälso- och sjukvården.

Myndigheten för vård- och omsorgsanalys ska bland annat:

* undersöka hur informationsutbyte mellan aktörer inom socialtjänst och hälso- och sjukvård kan uppnås mest effektivt, för att den enskilde ska få sina behov tillgodosedda
* ta tillvara den erfarenhet och kunskap som finns hos Socialstyrelsen, E-hälsomyndigheten, Sveriges Kommuner och Regioner, regioner och kommuner och relevanta patient- brukar och anhörigorganisationer samt professionsorganisationer
* senast den 28 november 2025 redovisa uppdraget till Regeringskansliet.
