# Uppdrag att följa upp regionernas insatser inom ramen för överenskommelsen inom området förlossningsvård och kvinnors hälsa för 2024

Regeringen uppdrar åt Socialstyrelsen att följa upp de insatser som regionerna vidtar inom de olika insatsområdena med anledning av överenskommelsen mellan staten och Sveriges Kommuner och Regioner (SKR) om en personcentrerad, tillgänglig och jämlik mödrahälsovård och förlossningsvård samt förstärkta insatser för kvinnors hälsa 2024.

Socialstyrelsen ska:

* samla regioner för dialog om den nulägesanalys av tillståndet i mödrahälsovård och förlossningsvården som respektive region har tagit fram inom ramen för överenskommelsen mellan staten och SKR.
* hämta in synpunkter från SKR, Myndigheten för vård- och omsorgsanalys och andra berörda parter
* senast den 30 augusti 2025 redovisa uppdraget till Regeringskansliet.
