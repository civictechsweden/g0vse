# Uppdrag att kartlägga ersättningen för verkställighetskostnader för hemtjänst i vistelsekommuner

Regeringen uppdrar åt Socialstyrelsen att kartlägga kommunernas tillämpning av bestämmelsen i 2 a kap. 7 § socialtjänstlagen (2001:453\) om vistelsekommuners rätt till ersättning för att verkställa bosättningskommuners beslut om hemtjänst.


Socialstyrelsen ska

* kartlägga omfattningen av den hemtjänst som verkställs i vistelsekommuner, hur kommunernas ersättningssystem för utförandet av hemtjänstinsatser är utformade och vilka ersättningsnivåer som förekommer för den ersättning som betalas.
* undersöka kommunernas uppfattning om hur tillämpningen av bestämmelsen fungerar i praktiken.
* ha dialog med Sveriges Kommuner och Regioner och andra relevanta aktörer.
* senast den 30 april 2025 redovisa uppdraget till Regeringskansliet.
