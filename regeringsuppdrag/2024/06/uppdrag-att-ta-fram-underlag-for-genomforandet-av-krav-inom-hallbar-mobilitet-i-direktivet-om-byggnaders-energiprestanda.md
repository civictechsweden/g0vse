# Uppdrag att ta fram underlag för genomförandet av krav inom hållbar mobilitet i direktivet om byggnaders energiprestanda

Regeringen ger Boverket i uppdrag att ta fram vissa underlag för Sveriges genomförande av artikel 14 ”Infrastruktur för hållbar mobilitet” i Europaparlamentets och rådets direktiv (EU) 2024/1275 av den 24 april 2024 om byggnaders energiprestanda (omarbetning).

Boverket ska:

1. analysera och lämna förslag på genomförande av krav på
laddningspunkter, förberedelse för installation av laddning samt
tillhandahållande av cykelparkeringsplatser i artikel 14.1–14.5,

2. analysera och lämna förslag på genomförande av artikel 14.6, om
bland annat användande av smart laddning och dubbelriktad
laddning,

3. analysera och vid behov lämna förslag för att genomföra artikel 14.7
om tillhandahållande av information m.m.,

4. analysera och vid behov lämna förslag för att genomföra de två sista
meningarna i artikel 14.8 om tillgång till tekniskt stöd samt
ekonomiska stödsystem, och

5. lämna nödvändiga författningsförslag.
