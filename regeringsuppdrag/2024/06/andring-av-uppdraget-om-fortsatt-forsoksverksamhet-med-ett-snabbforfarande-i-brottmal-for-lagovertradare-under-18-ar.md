# Ändring av uppdraget om fortsatt försöksverksamhet med ett snabbförfarande i brottmål för lagöverträdare under 18 år

Regeringen beslutar om ändring till tidigare beslutat uppdrag till Polismyndigheten, Åklagarmyndigheten, Rättsmedicinalverket, Kriminalvården och Domstolsverket om fortsatt försöksverksamhet med ett snabbförfarande i brottmål för lagöverträdare under 18 år (Ju2022/00421).

Ändringen innebär att myndigheterna ska bygga ut försöksverksamheten till polisregion Syd och polisregion Väst under hösten 2024, till två ytterligare polisregioner under 2025 och till resterande två polisregioner under 2026. Den utbyggda och fortsatta försöksverksamheten ska pågå till och med den 31 december 2026.
