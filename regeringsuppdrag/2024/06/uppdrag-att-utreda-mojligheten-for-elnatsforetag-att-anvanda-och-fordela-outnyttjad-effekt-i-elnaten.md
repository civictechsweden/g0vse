# Uppdrag att utreda möjligheten för elnätsföretag att använda och fördela outnyttjad effekt i elnäten

Regeringen ger Energimarknadsinspektionen i uppdrag att utreda möjligheten för elnätsföretagen att använda och fördela effekt som inte utnyttjas inom ramen för anslutningsavtal eller abonnemangsavtal och i vilken utsträckning disponering över effekt ska leda till ersättning för kunden.

I uppdraget ingår att lämna förslag på nödvändiga författningsändringar om
behov finns. Författningsförslagen ska följas av en konsekvensutredning.
Vid genomförandet av uppdraget ska Energimarknadsinspektionen föra
dialog med och inhämta kunskaper från Affärsverket svenska kraftnät och
andra berörda aktörer, inklusive berörda kunder och industrietableringar.
Energimarknadsinspektionen ska senast den 16 december 2024 redovisa
uppdraget till Regeringskansliet (Klimat\- och näringslivsdepartementet).
