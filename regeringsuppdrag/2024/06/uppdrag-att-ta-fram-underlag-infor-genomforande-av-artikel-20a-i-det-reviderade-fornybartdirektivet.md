# Uppdrag att ta fram underlag inför genomförande av artikel 20a i det reviderade förnybartdirektivet

Regeringen ger Statens energimyndighet (Energimyndigheten) i uppdrag att ta fram förslag, och vid behov författningsförslag, för genomförande av artikel 20a, punkterna 3–5, i det reviderade förnybartdirektivet. Transportstyrelsen ska bistå Statens energimyndighet inom sitt ansvarsområde.


I genomförandet av uppdraget ska Energimyndigheten inhämta underlag från Energimarknadsinspektionen och Naturvårdsverket samt vid behov även synpunkter från andra berörda aktörer. I uppdraget ingår även att följa och i möjlig mån beakta Europeiska kommissionens och övriga medlemsstaters arbete avseende denna artikel. Myndigheterna ska löpande informera Regeringskansliet (Klimat\- och näringslivsdepartementet) om hur
arbetet med uppdraget fortskrider, samt slutredovisa uppdraget senast 31 december 2024\.
