# Uppdrag att ge verksamhetsnära stöd till regionerna i arbetet med att utmönstra vårdåtgärder som inte är värdeskapande för patienter

Regeringen ger Socialstyrelsen i uppdrag att utveckla stöd för utmönstring av vårdåtgärder som inte är värdeskapande för patienterna och att genomföra insatser för att stötta regionerna i att utmönstra sådana vårdåtgärder.

I uppdraget ingår att kartlägga och klassificera vårdåtgärder som saknar patientnytta med fokus på vårdåtgärder som i nationella riktlinjer har prioritet icke-göra. Socialstyrelsen ska även identifiera faktorer som har betydelse för att fasa ut vårdåtgärder.
