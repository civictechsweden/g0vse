# Uppdrag att införa ett för EU harmoniserat telefonnummer för våldsutsatta i Sverige

Regeringen ger Uppsala universitet (Nationellt centrum för kvinnofrid, NCK) i uppdrag att införa ett för EU harmoniserat telefonnummer för personer som har utsatts för mäns våld mot kvinnor, våld i nära relationer och hedersrelaterat våld och förtryck samt för hbtqi\-personer. I uppdragets utförande ska funktionshinderperspektivet genomgående beaktas.


Uppsala universitet (NCK) ska senast den 1 juni 2026 lämna en skriftlig redovisning av uppdraget till Regeringskansliet (Arbetsmarknadsdepartementet, med kopia till Utbildningsdepartementet)..
