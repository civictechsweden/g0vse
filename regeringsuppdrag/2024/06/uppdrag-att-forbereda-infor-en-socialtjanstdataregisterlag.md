# Uppdrag att förbereda inför en socialtjänstdataregisterlag

Regeringen uppdrar åt Socialstyrelsen att förbereda för att införa en socialtjänstdataregisterlag. Detta genom att beskriva tänkbara informationsmängder som kan vara en del av det kommande registret och hur dessa ska dokumenteras.

Socialstyrelsen ska:

* analysera hur verksamhetssystem kan behöva anpassas hos kommunerna, privata utförare och Socialstyrelsen.
* stödja socialtjänsten genom att ta fram, samla och sprida kunskap om strukturerade socialtjänstdata och dokumentation till relevanta yrkesgrupper hos kommuner och hos privata utförare som utför insatser inom socialtjänsten.
* analysera om det finns behov av, och förutsättningar för, att meddela ytterligare föreskrifter eller allmänna råd om strukturerade socialtjänstdata och dokumentation i socialtjänsten.
* fördela statsbidrag till kommunerna för kostnader som avser förberedelser vid införande av socialtjänstdataregister. senast den 15 maj 2025 delredovisa den del av uppdraget som handlar om föreskrifter och allmänna råd och senast den 30 januari 2026 slutredovisa uppdraget till Regeringskansliet.
* Samtala med E-hälsomyndigheten, kommuner, Sveriges Kommuner och Regioner, leverantörer av dokumentationssystem och andra relevanta aktörer.
* Socialstyrelsen ska senast den 15 maj 2025 delredovisa den del av uppdraget som handlar om föreskrifter och allmänna råd och senast den 30 januari 2026 slutredovisa uppdraget till Regeringskansliet.
