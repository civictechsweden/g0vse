# Uppdrag att fortsatt säkerställa tillgången till vissa antibiotika för beredskapsändamål

Regeringen ger Folkhälsomyndigheten i uppdrag att fortsatt säkerställa tillgången till vissa antibiotika för beredskapsändamål under perioden den 1 januari 2025 till den 31 december 2028\.


Folkhälsomyndigheten lagerhåller i dag antibiotika som kan användas för att behandla bakteriella komplikationer vid en pandemisk influensa. Eftersom det kan finnas behov av antibiotika även för pandemier orsakade av andra smittämnen, ger regeringen myndigheten i uppdrag att även utreda och uppdatera bedömningen av vilka specifika substanser som är relevanta att lagra och i vilka dimensioner, samt om lagrets syfte även bör avse andra pandemier än de som orsakas av influensavirus.
