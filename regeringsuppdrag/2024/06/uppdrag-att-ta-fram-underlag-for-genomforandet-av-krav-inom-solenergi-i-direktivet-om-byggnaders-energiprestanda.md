# Uppdrag att ta fram underlag för genomförandet av krav inom solenergi i direktivet om byggnaders energiprestanda

Regeringen ger Boverket i uppdrag att ta fram vissa underlag för Sveriges genomförande av artikel 10 ”Solenergi i byggnader” i Europaparlamentets och rådets direktiv (EU) 2024/1275 av den 24 april 2024 om byggnaders energiprestanda (omarbetning).


Boverket ska:

1\. analysera och lämna förslag på genomförande av artikel 10\.1 om krav
för att optimera nya byggnaders solenergipotential,

2\. analysera och, vid behov, lämna förslag på genomförande av artikel
10\.2 om tillståndsförfarande för installation av solenergiutrustning på
byggnader,

3\. analysera och lämna förslag på genomförande av artikel 10\.3 om att
säkerställa utbyggnaden av lämpliga solenergiinstallationer,

4\. analysera och lämna förslag till kriterier på nationell nivå för det
praktiska genomförandet av kraven och förslag på undantag från
kraven för olika byggnadstyper, i enlighet med första och andra
styckena i artikel 10\.4,

5\. lämna förslag på vilket ytmått som ska användas för kraven, i enlighet
med tredje stycket i artikel 10\.4,

6\. analysera och, vid behov, lämna förslag på inrättande av ett ramverk i enlighet med artikel 10\.5, som inkluderar administrativa, tekniska och/eller finansiella åtgärder för att stödja en utbyggnad av solenergi i byggnader i linje med direktivets kravnivåer, och

7\. lämna nödvändiga författningsförslag.
