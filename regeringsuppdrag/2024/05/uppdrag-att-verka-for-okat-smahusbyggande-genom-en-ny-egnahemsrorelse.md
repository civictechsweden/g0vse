# Uppdrag att verka för ökat småhusbyggande genom en ny egnahemsrörelse

Regeringskansliet uppdrar åt landshövdingen Stefan Attefall att biträda Landsbygds- och infrastrukturdepartementet med att dels analysera och klarlägga orsakerna till småhusens låga andel av nyproduktionen av bostäder, dels aktivt arbeta för att de parter som bedöms ha möjlighet att bidra till ett ökat småhusbyggande ska göra det. Vidare ingår det i uppdraget att verka för anläggandet av nya trädgårdsstäder.

Uppdraget gäller fr.o.m. den 2 maj 2024 t.o.m. den 15 januari 2027.
