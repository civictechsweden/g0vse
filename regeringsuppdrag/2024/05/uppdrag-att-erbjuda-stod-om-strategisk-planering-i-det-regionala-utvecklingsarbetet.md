# Uppdrag att erbjuda stöd om strategisk planering i det regionala utvecklingsarbetet

Regeringen ger Tillväxtverket, Boverket, Trafikverket och länsstyrelserna i uppdrag att utifrån myndigheternas ansvar erbjuda regionerna stöd om strategisk planering genom bland annat ökad kunskap och utvecklad samverkan i det regionala utvecklingsarbetet.

Tillväxtverket ska senast den 21 februari årligen under perioden 2025–2027
lämna en delredovisning av uppdraget och senast den 21 februari 2028
lämna en slutredovisning av uppdraget till Regeringskansliet (Landsbygds- och infrastrukturdepartementet).
