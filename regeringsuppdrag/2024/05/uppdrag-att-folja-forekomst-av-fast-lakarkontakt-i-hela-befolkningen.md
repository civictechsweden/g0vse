# Uppdrag att följa förekomst av fast läkarkontakt i hela befolkningen

Regeringen uppdrar åt Myndigheten för vård- och omsorgsanalys att följa hur stor del av befolkningen som uppfattar att den har en namngiven, fast läkarkontakt i primärvården. Myndigheten ska även analysera utvecklingen på området, könsuppdelat för olika grupper i befolkningen.

Myndigheten för vård- och omsorgsanalys ska:

* samtala med regionerna, Socialstyrelsen, Sveriges Kommuner och Regioner (SKR) samt berörda professions- och patientorganisationer
* senast den 31 oktober 2024 och den 31 mars 2026 delredovisa och senast den 31 maj 2027 slutredovisa uppdraget till Regeringskansliet.
