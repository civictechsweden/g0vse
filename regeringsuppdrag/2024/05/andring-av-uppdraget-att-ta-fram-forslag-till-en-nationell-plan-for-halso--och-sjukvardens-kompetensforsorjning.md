# Ändring av uppdraget att ta fram förslag till en nationell plan för hälso- och sjukvårdens kompetensförsörjning

Regeringen ändrar uppdraget till Socialstyrelsen och Nationella vårdkompetensrådet att ta fram förslag till en nationell plan för hälso- och sjukvårdens kompetensförsörjning.

Socialstyrelsen ska även, genom Nationella vårdkompetensrådet,

* inhämta synpunkter på det förslag till nationell plan för hälso- och sjukvårdens kompetensförsörjning som myndigheten tagit fram från kommuner, regioner, myndigheter, arbetsgivarorganisationer, universitet, högskolor och andra utbildningsanordnare, patient- och professionsorganisationer samt andra relevanta aktörer på området,
* säkerställa att den nationella planen och Nationella vårdkompetensrådet i samverkan med berörda aktörer bidrar till att stärka tillgängligheten och vårdkapaciteten på nationell nivå, bl.a. i fråga om väntetider, antalet disponibla vårdplatser, beläggningsgrad samt vid fredstida krissituationer, höjd beredskap och ytterst krig,
* samordna, stödja och följa upp de regionala vårdkompetensrådens arbete med den nationella planen för hälso- och sjukvårdens kompetensförsörjning.
* samtala med Inspektionen för vård och omsorg (IVO), Myndigheten för vård- och omsorgsanalys, E-hälsomyndigheten, Sveriges Kommuner och Regioner (SKR), regionerna, kommuner, universitet och högskolor, berörda professionsföreningar och patientorganisationer samt med partnerskapet för kunskapsstyrning inom hälso- och sjukvård.

Socialstyrelsen ska:

* löpande informera Regeringskansliet om hur arbetet fortskrider.
* efter att ha inhämtat synpunkter från relevanta aktörer, senast den 25 oktober 2024 delredovisa och senast den 28 februari 2025 slutredovisa i dessa delar.

Uppdragstiden i övrigt ligger fast.
