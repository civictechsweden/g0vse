# Uppdrag att säkerställa tillgång till vaccin mot mpox

Regeringen uppdrar åt Folkhälsomyndigheten att på nationell nivå säkerställa tillgången till vaccin mot sjukdomen mpox.

Doser som har donerats och köpts in ska lagerhållas nationellt för att ha beredskap om ökad smittspridning skulle uppstå. Vid behov ska inköpta doser vidareförsäljas till regionerna med full kostnadstäckning och de donerade doserna vidareförsäljas utan ersättning för användning mot mpox.

Folkhälsomyndigheten ska:

* uppdatera den tidigare framtagna nationella operativa vaccinationsplanen, som bland annat innefattar plan för tillgängliggörandet av vaccin mot mpox till regionerna.
* senast den 31 januari 2025 delredovisa och senast den 28 februari 2026 slutredovisa uppdraget till Regeringskansliet.
