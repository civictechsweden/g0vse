# Ansökan om bidrag för kompletterande insatser inför införandet av fritidskort för barn och unga, Svenskt Friluftsliv

Regeringen beviljar Svenskt Friluftsliv 10 000 000 kronor för att genomföra kompletterande insatser inom barn- och ungdomsverksamhet inför införandet av fritidskortet för barn och unga.

Insatserna ska bestå i att bedriva mobil och uppsökande verksamhet för barn och unga i kommuner över hela landet med en stor andel barn i ekonomiskt svaga hushåll, rekrytering och utbildning av ledare samt utveckling av organisatorisk infrastruktur och IT-system.

Bidraget avser verksamhet 2024.

Svenskt Friluftsliv slutrapporterar uppdraget till Kammarkollegiet senast den 31 mars 2025.
