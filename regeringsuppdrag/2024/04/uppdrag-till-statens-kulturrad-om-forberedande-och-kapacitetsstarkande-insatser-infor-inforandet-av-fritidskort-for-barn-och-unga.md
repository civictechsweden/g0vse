# Uppdrag till Statens kulturråd om förberedande och kapacitetsstärkande insatser inför införandet av fritidskort för barn och unga

Regeringen uppdrar Statens kulturråd i uppdrag att förbereda för att införa fritidskort för barn och unga. Detta genom att skapa förutsättningar för stärkt kapacitet i den kommunala kulturskolan.

Statens kulturråd ska:

* stödja kommunala kulturskolors arbete med att öka barns och ungas kännedom om och deltagande i den kommunala kulturskolan över hela landet, särskilt i kommuner med hög andel barn och unga i ekonomiskt svaga hushåll, exempelvis genom samverkan och uppsökande verksamhet,
* främja utbildning av lärare och annan personal inom den kommunala kulturskolan, och
* stödja kommunala kulturskolors arbete med anpassning av bemötande, lokaler, inköp av utrustning och andra hjälpmedel särskilt för barn och unga med funktionsnedsättningar eller andra särskilda behov.
* senast den 31 mars 2025 redovisa uppdraget till Regeringskansliet.
