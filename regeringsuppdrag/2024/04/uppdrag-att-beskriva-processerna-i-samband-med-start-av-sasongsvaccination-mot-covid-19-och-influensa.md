# Uppdrag att beskriva processerna i samband med start av säsongsvaccination mot covid-19 och influensa

Regeringen uppdrar åt Folkhälsomyndigheten att redovisa delar av myndighetens arbete med att samordna, följa och utveckla smittskyddet för covid 19 och influensa.

Myndigheten ska redogöra för vilka avvägningar som gjorts vid valet av startdatum för säsongsvaccination mot covid-19 och influensa. Den ska också analysera vilka för- och nackdelar som finns med samvaccination mot covid 19 och influensa.

Folkhälsomyndigheten ska bland annat:

* analysera hur startdatum har påverkat vaccinationstäckningen samt sådan sjuklighet och belastning på hälso- och sjukvården som är relaterad till covid-19 och influensa,
* beskriva hur samarbetet mellan Folkhälsomyndigheten och regionerna är utformat och har fungerat,
* identifiera vilka eventuella förbättringar som kan göras inför kommande säsonger.
* belysa Sveriges vaccinationsinsats i relation till övriga Norden samt andra relevanta länder att jämföra med,
* bistå Myndigheten för vård- och omsorgsanalys med information om arbetet, som underlag för den myndighetens uppdrag om att kartlägga ställningstaganden kring val av startdatumför säsongsvaccination mot covid-19,
* samtala med regionerna samt Sveriges Kommuner och Regioner.
* senast den 31 maj 2024 och den 12 september muntligt delredovisa samt senast den 1 december 2024 skriftlig slutredovisa uppdraget till Regeringskansliet.
