# Uppdrag att genomföra en internationell utblick över arbetet inför säsongsstart av vaccination mot covid-19

Regeringen uppdrar åt Myndigheten för vård- och omsorgsanalys att genomföra en internationell utblick över några jämförbara länders arbete och ställningstaganden för val av startdatum för vaccination mot covid-19 under säsongen 2023/24 och samvaccinering av covid-19 och influensa.

Myndigheten ska bland annat:

* belysa för- och nackdelar med samvaccination mot covid-19 och influensa och vilka avvägningar och ställningstaganden olika länder gör inför beslut av startdatum för vaccinationer.
* använda en kvalitativ ansats,
* redogöra för vilka bedömningar och antaganden som legat till grund för valet av startdatum och eventuell samvaccination i respektive land,
* redovisa hur ländernas ansvariga myndigheter bedömer att startdatumet har påverkat vaccinationstäckningen samt sådan sjuklighet och belastning på hälso- och sjukvården som är relaterad till covid-19 under säsongen 2023/24,
* beskriva och jämföra hur dessa aspekter har fungerat i andra relevanta länder,
* dra slutsatser och lämna rekommendationer inför kommande vaccinationssäsonger i Sverige,
* beakta Folkhälsomyndighetens arbete med uppdraget att beskriva avvägningar som görs i samband med start av säsongsvaccination mot covid-19 och influensa,
* samtala med för uppdraget relevanta myndigheter och aktörer,
* senast den 15 mars 2025 skriftligt redovisa uppdraget till Regeringskansliet.
