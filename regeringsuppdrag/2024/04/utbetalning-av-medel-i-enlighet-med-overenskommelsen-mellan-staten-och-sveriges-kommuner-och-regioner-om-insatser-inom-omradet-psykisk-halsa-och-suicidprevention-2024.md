# Utbetalning av medel i enlighet med överenskommelsen mellan staten och Sveriges Kommuner och Regioner om insatser inom området psykisk hälsa och suicidprevention 2024

Regeringen uppdrar åt Kammarkollegiet att, enligt överenskommelsen mellan staten och Sveriges Kommuner och Regioner (SKR) om insatser inom området psykisk hälsa och suicidprevention 2024, betala ut 1 527 000 000 kronor till kommuner och regioner samt till kommuner och regioner gemensamt, så kallade länsgemensamma medel

De länsgemensamma medlen ska betalas ut till den mottagare som kommuner och regioner har angett som mottagare, enligt närmare anvisningar från Regeringskansliet.

Regeringen uppdrar åt Kammarkollegiet att betala ut 33 000 000 kronor till SKR.

Medlen ska utbetalas under 2024.

Medlen till kommuner och regioner, till kommuner och regioner gemensamt, samt till SKR utbetalas engångsvis efter rekvisition till Kammarkollegiet senast den 29 november 2024.

Beslutet ersätter regeringsbeslutet I:2 från den 15 februari 2024 om utbetalning av medel i enlighet med överenskommelsen mellan staten och Sveriges Kommuner och Regioner (SKR) om insatser inom området psykisk hälsa och suicidprevention 2024 (S2024/00330).
