# Uppdrag till Myndigheten för ungdoms- och civilsamhällesfrågor att fördela medel till förberedande och kapacitetsstärkande insatser inför införandet av fritidskort för barn och unga

Regeringen uppdrar åt Myndigheten för ungdoms\- och civilsamhällesfrågor, MUCF, att fördela 20 000 000 kronor till barn\- och ungdomsorganisationer för insatser inför det att fritidskortet för barn och unga införs.


MUCF ska informera aktuella organisationer om hur pengarna fördelas och följa upp och redogöra för vad organisationerna gör för pengarna.

Organisationerna får använda pengarna för att finansiera

* insatser som bidrar till att öka barns och ungas kännedom om och deltagande i fritidsaktiviteter i hela landet, särskilt i kommuner med en hög andel barn i ekonomiskt svaga hushåll, exempelvis genom uppsökande verksamhet.
* insatser som bidrar till att främja rekrytering och utbildning av ledare för fritidsaktiviteter för barn och unga.
* insatser som bidrar till ökat deltagande hos barn och unga med funktionsnedsättningar eller andra särskilda behov, som exempelvis anpassning av lokaler eller investering i utrustning och hjälpmedel.
* utveckling av digital infrastruktur för ekonomihantering och betalningar.

MUCF ska senast den 31 mars 2025 redovisa uppdraget till Regeringskansliet.
