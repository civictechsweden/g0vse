# Uppdrag till Socialstyrelsen att betala ut statsbidrag till regioner och kommuner för utökad verksamhetsförlagd utbildning

Regeringen uppdrar åt Socialstyrelsen att betala ut statsbidrag till regioner och kommuner för ökat antal veckor för verksamhetsförlagd utbildning (VFU) på sjuksköterskeprogrammen.

Socialstyrelsen ska senast den 31 oktober 2024 redovisa uppdraget till Regeringskansliet.

Redovisningen ska innehålla:

* en sammanställning över antalet s.k. VFU-veckor och placeringar som har genomförts under vårterminen 2023,
* uppskattat antal VFU-veckor och placeringar som planeras att genomföras i respektive regions eller kommuns regi under vårterminen 2024, och
* fördelning av medel och hur stor del av den totala ökningen av antalet VFU-veckor som respektive kommun och region har stått för.
