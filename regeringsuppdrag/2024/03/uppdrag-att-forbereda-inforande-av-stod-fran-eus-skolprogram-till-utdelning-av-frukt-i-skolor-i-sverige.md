# Uppdrag att förbereda införande av stöd från EU:s skolprogram till utdelning av frukt i skolor i Sverige

Regeringen ger Statens jordbruksverk (Jordbruksverket) i uppdrag vidta förberedande åtgärder för att möjliggöra stöd från Europeiska Garantifonden (EGFJ) till utdelning av frukt, grönsaker och bananer i skolor från och med läsåret 2025/2026. I uppdraget ingår även att analysera och redovisa alternativa utformningar av stödet för att få ett effektivare genomförande.

Jordbruksverket ska som en del i uppdraget genomföra en översyn av
skolmjölksstödet i syfte att dels göra de anpassningar som behövs till följd av att skolfrukt inkluderas i skolprogrammet, dels säkerställa ett effektivt och
ändamålsenligt genomförande av EU:s skolprogram som helhet med
målsättningen att minimera den administrativa bördan för såväl myndigheten
som stödmottagare.

Vid genomförandet av uppdraget ska Jordbruksverket samverka med
Livsmedelsverket och Folkhälsomyndigheten när det gäller frågor om
främjande av barn och ungas hälsa, målgrupp, kompletterande
utbildningsåtgärder och förväntade resultat. I de delar det bedöms relevant
ska Jordbruksverket även inhämta kunskaper och erfarenheter från Statens
skolverk, Ekonomistyrningsverket och Upphandlingsmyndigheten.
I uppdraget ingår även att vid behov föra en dialog med skolhuvudmän och
livsmedelsbranschen.

Jordbruksverket ska lämna en skriftlig delredovisning av uppdraget senast den 31 mars 2024 till Regeringskansliet (Landsbygds- och infrastrukturdepartementet) och redovisa uppdraget i sin helhet senast den 31 oktober 2024 till Regeringskansliet (Landsbygds- och infrastrukturdepartementet.
