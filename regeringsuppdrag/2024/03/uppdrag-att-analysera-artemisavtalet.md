# Uppdrag att analysera Artemisavtalet

Regeringen ger Rymdstyrelsen i uppdrag att analysera konsekvenser av ett svenskt undertecknande av Artemisavtalet med NASA.

Rymdstyrelsen ska särskilt analysera möjliga effekter på följande områden:

* Sveriges internationella samarbeten,
* Sveriges forskning och deltagande i internationell rymdverksamhet, och
* svensk rymdindustris tillväxt, export och investeringar.

Rymdstyrelsen ska även analysera om Artemisavtalets bestämmelser om utvinning och möjliga framtida permanenta baser är förenliga med Rymdfördraget och med folkrätten i övrigt.

Rymdstyrelsen ska senast den 25 mars 2024 lämna en skriftlig redovisning av uppdraget till Regeringskansliet (Utbildningsdepartementet).
