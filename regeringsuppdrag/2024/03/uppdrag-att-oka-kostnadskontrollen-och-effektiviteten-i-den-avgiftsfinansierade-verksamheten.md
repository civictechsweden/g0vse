# Uppdrag att öka kostnadskontrollen och effektiviteten i den avgiftsfinansierade verksamheten

Regeringen ger Polismyndigheten i uppdrag att vidta åtgärder för att öka kostnadskontrollen och effektiviteten i den avgiftsfinansierade verksamheten i allmänhet och passverksamheten i synnerhet.

Myndigheten ska redogöra för vilka åtgärder man har vidtagit och avser att vidta med anledning av Ekonomistyrningsverkets fördjupade analys av Polismyndighetens avgiftsfinansierade verksamhet. När det gäller passverksamheten ska myndigheten även säkerställa att kostnader och intäkter ses över löpande och analysera vilken servicenivå som är lämplig för att uppnå syftet med verksamheten. När det gäller stämningsmannadelgivning ska Polismyndigheten analysera förutsättningar för att indexera avgiften, lämna förslag på hur indexeringen skulle kunna genomföras och konsekvenserna av detta.

Uppdraget ska redovisas till Regeringskansliet (Justitiedepartementet) senast den 1 december 2024.
