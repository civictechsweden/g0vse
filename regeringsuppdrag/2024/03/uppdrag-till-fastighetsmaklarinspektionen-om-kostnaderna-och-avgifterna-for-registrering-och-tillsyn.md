# Uppdrag till Fastighetsmäklarinspektionen om kostnaderna och avgifterna för registrering och tillsyn

Regeringen ger Fastighetsmäklarinspektionen (FMI) i uppdrag att redovisa den genomsnittliga kostnaden per ärende om registrering av fastighetsmäklare respektive fastighetsmäklarföretag.

Myndigheten ska vidare redovisa den nuvarande och förväntade genomsnittliga kostnaden per ärende för tillsyn av fastighetsmäklare respektive fastighetsmäklarföretag samt i vilken utsträckning kostnaderna varierar beroende på företagets storlek.

Myndigheten ska även föreslå en eller flera nivåer på avgiften för ansökan om registrering och den årliga avgiften. De avgifter som föreslås ska motsvara kostnaderna i den verksamhet som finansieras av avgiften.

FMI ska senast den 3 maj 2024 redovisa uppdraget till Regeringskansliet (Finansdepartementet).
