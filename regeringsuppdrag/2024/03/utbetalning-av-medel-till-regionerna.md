# Utbetalning av medel till regionerna

Regeringen uppdrar åt Kammarkollegiet att så snart som möjligt betala ut 3 miljarder kronor till regionerna.

Pengarna betalas ut för att stärka möjligheterna för hälso- och sjukvårdens huvudmän att bedriva en god och patientsäker hälso- och sjukvård. De fördelas enligt hälso- och sjukvårdsmodellen i det kommunalekonomiska utjämningssystemet för regioner, utjämningsåret 2024.

Medel fördelas efter vårdbehov, samtidigt som hänsyn tas till övriga regionala skillnader såsom löne- och bemanningsskillnader mellan stad och glesbygd.
