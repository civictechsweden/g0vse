# Uppdrag att ta fram och sprida kunskapsmaterial utifrån regelverket kring utreseförbud för barn

Regeringen uppdrar åt Socialstyrelsen att ta fram och sprida kunskapsmaterial om det nya regelverket om ett utvidgat utreseförbud för barn. Förbudet föreslås träda i kraft den 1 juni 2024.

Kunskapsmaterialet ska göras tillgängligt och spridas nationellt. Det ska främst riktas till socialtjänst, hälso- och sjukvård, skola och polis samt annan anmälningsskyldig personal. Socialstyrelsen ska också förbereda och stödja arbetet med att införa kunskapsmaterialet bland relevanta målgrupper.

Socialstyrelsen ska:

* hämta in kunskap och synpunkter från Barnafrid – Nationellt centrum för kunskap om våld mot barn vid Linköpings universitet samt samtala med Jämställdhetsmyndigheten, Barnombudsmannen och Myndigheten för familjerätt och föräldraskapsstöd.
* senast den 31 maj 2025 muntligt delredovisa uppdraget och senast den 31 mars 2027 skriftlig slutredovisa uppdraget till Regeringskansliet.  Slutredovisningen ska redovisa hur Socialstyrelsen bedömer resultat och effekter av uppdraget.
* redovisa hur kunskapsmaterialet används och sprids,
* hämta in synpunkter från Barnafrid – Nationellt centrum för kunskap om våld mot barn, Linköpings universitet, när delredovisning och slutredovisning tas fram.
