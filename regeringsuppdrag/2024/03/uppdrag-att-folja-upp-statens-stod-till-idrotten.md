# Uppdrag att följa upp statens stöd till idrotten

Regeringen uppdrar åt Centrum för idrottsforskning (CIF) att under 2024 fördjupat analysera hur det ideella engagemanget inom idrottsrörelsen ser ut. CIF ska även övergripande kartlägga och analysera idrottsrörelsens tillgång till idrottsanläggningar främst inom kommunala skolfastigheter.

Centrum för idrottsforskning (CIF) ska:

* beskriva utvecklingen av det ideella engagemanget inom idrottsrörelsen och de möjligheter och utmaningar som finns, samt utvecklingens möjliga effekter på den svenska idrottsmodellen,
* bedöma hur stort det ideella engagemanget inom idrottsrörelsen är,
* övergripande kartlägga och analysera idrottsrörelsens tillgång till idrottsanläggningar,
* lyfta fram goda och kostnadseffektiva exempel och lösningar på hur tillgången till lokaler och ytor skulle kunna förbättras genom frivillig samverkan,
* senast den 15 mars 2025 slutredovisa uppdraget och genomförd verksamhet till Regeringskansliet.
