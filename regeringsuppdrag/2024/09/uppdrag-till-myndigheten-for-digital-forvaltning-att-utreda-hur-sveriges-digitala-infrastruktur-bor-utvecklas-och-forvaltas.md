# Uppdrag till Myndigheten för Digital förvaltning att utreda hur Sveriges digitala infrastruktur bör utvecklas och förvaltas

Regeringen ger Myndigheten för digital förvaltning (Digg) i uppdrag att utreda hur Ena – Sveriges digitala infrastruktur bör utvecklas och förvaltas fram till och med 2030.

För uppdraget får Digg använda högst 3 500 000 kronor från anslaget 2:7 Digital förvaltning inom utgiftsområde 22 Kommunikationer. Även annan tillgänglig finansiering, till exempel bidrag från EU, får användas.

Digg ska löpande hålla Regeringskansliet informerat under uppdragets genomförande. Digg ska lämna en muntlig lägesavstämning till Regeringskansliet (Finansdepartementet) senast den 15 oktober 2024.

Uppdraget ska senast den 31 januari 2025 slutredovisas till Regeringskansliet.
