# Uppdrag att beräkna effekter av prishöjningar med anledning av införandet av EU:s nya utsläppshandelssystem

Regeringen ger Konjunkturinstitutet i uppdrag att beräkna effekter av prishöjningar med anledning av införandet av EU:s nya utsläppshandelssystem för utsläpp från vägtransporter och byggnader samt vissa andra utsläpp (ETS 2).

Beräkningarna ska utgöra ett underlagt till den sociala klimatplan som regeringen ska lämna till Europeiska kommissionen senast den 30 juni 2025.

Myndigheten för tillväxtpolitiska utvärderingar och analyser, Statens energimyndighet och Trafikanalys ska bistå i arbetet med underlag inom respektive myndighets ansvarsområde.

Uppdraget ska genomföras i dialog med Regeringskansliet (Finansdepartementet). Konjunkturinstitutet ska redovisa uppdraget till Regeringskansliet senast den 31 oktober 2024.
