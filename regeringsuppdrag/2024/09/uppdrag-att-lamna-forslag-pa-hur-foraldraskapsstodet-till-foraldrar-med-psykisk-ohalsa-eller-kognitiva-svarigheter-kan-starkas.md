# Uppdrag att lämna förslag på hur föräldraskapsstödet till föräldrar med psykisk ohälsa eller kognitiva svårigheter kan stärkas

Regeringen uppdrar åt Myndigheten för familjerätt och föräldraskapsstöd (MFoF) att kartlägga befintliga föräldraskapsstödjande insatser som riktar sig till föräldrar med psykisk ohälsa eller kognitiva svårigheter.


MFoF ska bland annat

* analysera hur väl befintligt föräldraskapsstöd svarar mot det som målgrupperna behöve,
* föreslå hur stödet till föräldrar med psykisk ohälsa eller kognitiva svårigheter kan stärkas,
* hämta in kunskap och erfarenheter från Folkhälsomyndigheten, Kriminalvården, länsstyrelserna, Myndigheten för delaktighet, Socialstyrelsen, Specialpedagogiska skolmyndigheten, Statens beredning för medicinsk och social utvärdering och Statens skolverk,
* samtala med Sveriges Kommuner och Regioner, organisationer inom det civila samhället och vårdnadshavare,
* löpande informera Regeringskansliet om hur arbetet fortskrider,
* senast den 29 augusti 2025 delredovisa uppdraget och senast den 27 februari 2026 slutredovisa uppdraget till Regeringskansliet.
