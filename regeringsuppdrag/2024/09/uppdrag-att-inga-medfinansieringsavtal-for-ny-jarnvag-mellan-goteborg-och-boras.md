# Uppdrag att ingå medfinansieringsavtal för ny järnväg mellan Göteborg och Borås

Regeringen ger Trafikverket i uppdrag att ingå medfinansieringsavtal för ny järnväg mellan Göteborg och Borås. Avtalet ska bygga på den delredovisning och slutredovisning som Länsstyrelsen i Västra Götalands län lämnade den 19 juni 2024 respektive den 30 augusti 2024 av regeringsuppdraget att sondera förutsättningar för åtgärder i infrastrukturen i Västra Götalands län (LI2024/01353).

Trafikverket ska senast den 1 oktober 2024 delredovisa uppdraget till
Regeringskansliet (Landsbygds- och infrastrukturdepartementet) och senast
den 31 december 2024 slutredovisa uppdraget till Regeringskansliet
(Landsbygds- och infrastrukturdepartementet).
