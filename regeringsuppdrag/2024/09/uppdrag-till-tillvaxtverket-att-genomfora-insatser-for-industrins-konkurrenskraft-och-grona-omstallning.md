# Uppdrag till Tillväxtverket att genomföra insatser för industrins konkurrenskraft och gröna omställning

Regeringen ger Tillväxtverket i uppdrag att genomföra och förstärka insatser för att definiera och undanröja hinder för industrins konkurrenskraft och gröna omställning i hela Sverige.

Inom ramen för uppdraget kan Tillväxtverket exempelvis genomföra analyser samt möjliggöra pilotinsatser och projektverksamhet som bidrar till bättre kunskap om och ökad takt i industrins omställning.

Tillväxtverket ska vid uppdragets genomförande ha kontakt med kommittén Accelerationskontor för att underlätta industrins omställning (KN 2024:05).

Tillväxtverket ska redovisa uppdraget till Regeringskansliet (Klimat-och näringslivsdepartementet) i samband med rapporteringen av uppdraget att samordna arbetet på nationell nivå för att stödja nyindustrialiseringen och samhällsomvandlingen i Norrbottens och Västerbottens län KN2023/03505 och KN2023/04630).

För uppdraget får Tillväxtverket under 2024 använda högst 2 000 000 kronor som ska redovisas mot det under utgiftsområde 24 Näringsliv för budgetåret 2024 uppförda anslaget 1:4 Tillväxtverket, anslagsposten 1 Tillväxtverket – del till Tillväxtverket. Regeringen beräknar att totalt 2 000 000 kronor per år kommer att avsättas för uppdraget för 2025 och 2026.

Därutöver får Tillväxtverket för uppdraget under 2024 använda högst 8 000 000 kronor som ska redovisas mot det under utgiftsområde 24 Näringsliv för budgetåret 2024 uppförda anslaget 1:5 Näringslivsutveckling, anslagsposten 8 Näringslivsutveckl - del till Tillväxtverket. Regeringen beräknar att totalt 8 000 000 kronor per år kommer att avsättas för uppdraget för 2025 och 2026. Medlen får bland annat användas för att medfinansiera insatser hos andra berörda myndigheter inom uppdraget.
