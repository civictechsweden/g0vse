# Uppdrag till Forum för levande historia att ta fram en populärversion av betänkandet Som om vi aldrig funnits – exkludering och assimilering av tornedalingar, kväner och lantalaiset (SOU 2023:68)

Regeringen ger Forum för levande historia i uppdrag att ta fram en populärversion av Sannings\-och försoningskommissionen för tornedalingar, kväner och lantalaisets betänkande Som om vi aldrig funnits – exkludering och assimilering av tornedalingar, kväner och lantalaiset (SOU 2023:68\).


Uppdraget syftar till att sprida och öka kunskapen om Sannings \- och försoningskommissionens kartläggning gällande de historiska skeenden som påverkat minoriteten.
Populärversionen ska särskilt spridas till skolväsendet och myndigheter.
Forum för levande historia ska när uppdraget utförs samråda med representanter för tornedalingar, kväner och lantalaiset.

Forum för levande historia ska senast den 31 mars 2025 lämna en redovisning av uppdraget till Regeringskansliet (Kulturdepartementet).
