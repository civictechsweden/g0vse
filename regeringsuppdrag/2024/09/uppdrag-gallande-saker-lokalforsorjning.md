# Uppdrag gällande säker lokalförsörjning

Regeringen ger Domstolsverket, Kriminalvården och Polismyndigheten i uppdrag att gemensamt identifiera säkerhetsrisker kopplade till ägar\- och hyresförhållanden, samt utarbeta gemensamma metoder för att, inom ramen för gällande regelverk, minimera sådana. Myndigheterna ska också lämna förslag på vilka åtgärder som kan vidtas för att ytterligare minska ovan nämnda säkerhetsrisker.


Uppdraget ska genomföras i samverkan med Ekobrottsmyndigheten, Säkerhetspolisen och Åklagarmyndigheten, samt andra relevanta myndigheter och aktörer. Domstolsverket ska samordna arbetet och redovisningen av uppdraget. Uppdraget ska redovisas till Justitiedepartementet senast den 30 december 2024\.
