# Uppdrag att utreda en ändamålsenlig och effektiv organisering av det tekniska stödet för kärnsäkerhet och strålskydd

Regeringen ger Statskontoret i uppdrag att se över om organisationsstrukturen för kompetens- och utredningsstöd inom kärnsäkerhet och strålskydd är ändamålsenlig och effektiv. Regeringen ger också Statskontoret i uppdrag att analysera alternativa utformningar för en teknisk stödorganisation som motsvarar de behov som identifieras, med särskilt beaktande av en framtida utbyggnad av kärnkraften.

Statskontoret ska senast den 15 januari 2025 lämna en skriftlig slutredovisning av uppdraget till Regeringskansliet (Klimat- och näringslivsdepartementet).
