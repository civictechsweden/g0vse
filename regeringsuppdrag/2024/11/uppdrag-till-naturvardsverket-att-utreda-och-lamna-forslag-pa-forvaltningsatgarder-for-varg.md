# Uppdrag till Naturvårdsverket att utreda och lämna förslag på förvaltningsåtgärder för varg

Regeringen ger Naturvårdsverket i uppdrag att utreda och lämna förslag på vilka ytterligare förvaltningsåtgärder som krävs för att den svenska vargstammen ska bibehålla en gynnsam bevarandestatus enligt rådets direktiv 92/43/EEG av den 21 maj 1992 om bevarande av livsmiljöer samt vilda djur och växter (art- och habitatdirektivet) vid ett referensvärde om 170 individer.

Naturvårdsverket ska även beräkna kostnader för genomförandet av
förvaltningsåtgärderna som krävs för olika referensvärden i intervallet 170–
270 individer samt lämna förslag på en tidsplan för genomförande av
föreslagna åtgärder som innebär att åtgärderna genomförs så snart som
möjligt.

Naturvårdsverket ska lämna nödvändiga författningsförslag.

Naturvårdsverket ska löpande informera Regeringskansliet om hur arbetet
med uppdraget fortskrider.

Naturvårdsverket ska senast den 15 mars 2025 lämna en skriftlig redovisning av uppdraget till Regeringskansliet (Landsbygds- och infrastrukturdepartementet med kopia till Klimat- och näringslivsdepartementet).
