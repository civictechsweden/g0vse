# Uppdrag att genomföra ett utvecklingsarbete för att förbättra vården för barn och unga som vårdas på SiS och som har stora behov av psykiatrisk vård

Regeringen uppdrar åt Statens institutionsstyrelse (SiS) och Socialstyrelsen
att förbättra vården för vissa barn och unga som vårdas på SiS med stöd av
exempelvis LVU och som har stora behov av psykiatrisk vård.

SiS och Socialstyrelsen ska bland annat:

* hämta in kunskap och erfarenheter från berörda myndigheter som Inspektionen för vård och omsorg, utredningen om en reform av den statliga barn- och ungdomsvården för en trygg och kvalitativ vård och utredningen om HVB för barn och unga,
* samtala med och hämta in kunskap och erfarenheter från regioner och kommuner, Sveriges Kommuner och Regioner, de Nationella programområdena, barn som vårdas på SiS samt relevanta aktörer.
* senast den 30 september 2025 och den 30 september 2026 delredovisa uppdraget till Regeringskansliet samt senast den 30 november 2028 slutredovisa uppdraget till Regeringskansliet.

Socialstyrelsen håller samman redovisningen.

Regeringen beslutar också att uppdra till Socialstyrelsen att den 31 december 2024 upphöra med utvecklingsarbetet för viss verksamhet vid Statens Institutionsstyrelse.
