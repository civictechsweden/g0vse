# Bemyndigande för Myndigheten för samhällsskydd och beredskap att anskaffa och skänka materiel till Ukraina

Regeringen bemyndigar Myndigheten för samhällsskydd och beredskap (MSB) att, genom avrop eller i förekommande fall upphandling, anskaffa skyddsmasker med tillhörande filter för civilt bruk samt skänka materielen till Ukraina.


Kostnaderna ska belasta anslag 2:4 Krisberedskap, utgiftsområde 6, med högst 100 miljoner kronor 2025\.

MSB ska löpande informera Regeringskansliet (Försvarsdepartementet) om uppdragets utveckling och när stödet kan lämnas till Ukraina.
