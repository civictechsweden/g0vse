# Uppdrag till Myndigheten för samhällsskydd och beredskap att samverka med State Emergency Service of Ukraine

Regeringen ger Myndigheten för samhällsskydd och beredskap (MSB) i uppdrag att samverka med State Emergency Service of Ukraine inom civilskydd och nationell motståndskraft – särskilt vad gäller säkrare leveranskedjor, ökad motståndskraft vad gäller påverkan av samhällsviktiga funktioner samt att förebygga och motverka hybridhot.

MSB ska löpande informera Regeringskansliet (Försvarsdepartementet) och senast den 1 oktober årligen inkomma med en skriftlig redovisning om hur samverkan med den ukrainska motparten utvecklats och vilka konkreta åtgärder som vidtagits inom ramen för uppdraget.
