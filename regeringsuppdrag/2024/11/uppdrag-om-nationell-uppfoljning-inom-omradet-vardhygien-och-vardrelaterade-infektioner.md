# Uppdrag om nationell uppföljning inom området vårdhygien och vårdrelaterade infektioner

Regeringen uppdrar åt Socialstyrelsen och Folkhälsomyndigheten att föreslå hur information om vårdhygieniska rutiner, riskfaktorer och vårdrelaterade infektioner ska dokumenteras, sammanställas och göras tillgängliga lokalt, regionalt och nationellt.

Meningen är att göra nationellt aggregerade data möjliga inom området vårdhygien och vårdrelaterade infektioner.

Socialstyrelsen och Folkhälsomyndigheten ska bland annat:

* analysera vad som behövs för att på sikt kunna sammanställa aggregerad information av nytta för både kommun, region och stat,
* informera och hämta in synpunkter från Sveriges Kommuner och Regioner (SKR), professionsorganisationer och relevanta delar av den nationella kunskapsstyrningen,
* i vissa delar samverka med E-hälsomyndigheten.
* i vissa delar samtala med Utredningen om stärkt framtida smittskydd (S 2023:08).
* senast den 1 mars 2025 delredovisa och senast den 30 juni 2025 slutredovisa uppdraget till Regeringskansliet.

Socialstyrelsen håller administrativt samman genomförande och redovisning.
