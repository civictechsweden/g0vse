# Uppdrag till Myndigheten för digital förvaltning, Bolagsverket, Post- och telestyrelsen och Vetenskapsrådet att delta i relevanta utlysningar för EU:s storskaliga pilotprojekt för digitala identitetsplånböcker

Regeringen ger Myndigheten för digital förvaltning (Digg), Bolagsverket, Post\-och telestyrelsen (PTS) och Vetenskapsrådet i uppdrag att delta i relevanta utlysningar om deltagande i EU:s storskaliga pilotprojekt för digitala identitetsplånböcker inom programmet för ett digitalt Europa. Lärdomar av projekten ska kunna användas vid införandet av den digitala identitetsplånboken på nationell nivå.


Digg ska samordna det svenska deltagandet i projekten. Digg, Bolagsverket, PTS och Vetenskapsrådet ska verka för att svenska företag och andra myndigheter, till exempel. Skatteverket deltar vid behov. Digg ska efter genomförda projekt utvärdera de scenarier som testats och redovisa hur de kan användas i en digital identitetsplånbok som utfärdas på nationell nivå.

Vid genomförandet av uppdraget ska Digg samverka med Polismyndigheten och andra berörda myndigheter. Digg ska löpande informera Regeringskansliet (Finansdepartementet) om hur arbetet fortskrider och redovisa uppdraget till Regeringskansliet (Finansdepartementet) senast den 31 januari 2028\.
