# Uppdrag till Statens försvarshistoriska museer att förbereda och genomföra inordnandet av Fredsarkivet i myndighetens verksamhet

Regeringen ger Statens försvarshistoriska museer i uppdrag att förbereda och genomföra inordnandet av det digitala forskningsarkivet Fredsarkivet i Statens försvarshistoriska museers verksamhet. Ansvaret för arkivet övergår till Statens försvarshistoriska museer den 1 januari 2025\.


Vid genomförande av uppdraget ska 6 b § lagen (1982:80\) om anställningsskydd beaktas. Samråd ska ske med Arbetsgivarverket i arbetsrättsliga frågor.

Statens försvarshistoriska museer ska vid uppdragets genomförande samråda med Folke Bernadotteakademin och Riksarkivet. Vid behov ska samråd även ske med Ekonomistyrningsverket.

Statens försvarshistoriska museer ska löpande informera Regeringskansliet
(Kulturdepartementet) om hur arbetet med uppdraget fortskrider.

Statens försvarshistoriska museer ska senast den 1 september 2025 till
Regeringskansliet (Kulturdepartementet) redovisa hur uppdraget har
genomförts.

Uppdraget ges med förbehåll för riksdagens godkännande i nödvändiga
delar.
