# Uppdrag till Kustbevakningen att skänka avvecklad utrustning

Regeringen ger Kustbevakningen i uppdrag att överlåta två miljöskyddsfartyg, 24 personbilar, en skåpbil, en tung lastbil och personlig skyddsutrustning, som inte längre behövs för statens verksamhet, till Ukraina genom gåva.

Transport av fartygen från Sverige till Ukraina sker genom mottagarens försorg. Kustbevakningen ska ansvara för att mottagaren får erforderlig utbildning innan transport.

Kustbevakningen ska ansvara för att personbilar, skåpbil, tung lastbil och skyddsutrustning transporteras till Ukraina.

Kustbevakningen ska senast vid utgången av april 2025 lämna en redovisning av uppdraget till Regeringskansliet (Försvarsdepartementet).
