# Uppdrag till Statens jordbruksverk att ta fram en förhandsbedömning om finansieringsinstrument i den gemensamma jordbrukspolitiken

Regeringen ger Statens jordbruksverk (Jordbruksverket) i uppdrag att i enlighet med kraven i Europaparlamentets och rådets förordning (EU) 2021/1060 av den 24 juni 2021 om fastställande av gemensamma bestämmelser för Europeiska regionala utvecklingsfonden, Europeiska socialfonden+, Sammanhållningsfonden, Fonden för en rättvis omställning och Europeiska havs-, fiskeri- och vattenbruksfonden samt finansiella regler för dessa och för Asyl-, migrations- och integrationsfonden, Fonden för inre säkerhet samt instrumentet för ekonomiskt stöd för gränsförvaltning och viseringspolitik upphandla en förhandsbedömning av om finansieringsinstrument bör införas inom ramen för den gemensamma jordbrukspolitiken (GJP).

Förhandsbedömningen ska analysera lämpligheten och ändamålsenligheten
att använda finansieringsinstrument för att förbättra jordbrukets lönsamhet, öka livsmedelsproduktionen och stärka jordbrukets konkurrenskraft. Bedömningen ska omfatta åtminstone en marknadsanalys, uppskattat finansieringsgap, bedömning av lämpligt finansieringsinstrument, inklusive dess form och storlek vid ett eventuellt genomförande. Eventuella statsstödsrättsliga frågor ska också analyseras.

Förhandsbedömningen ska uppfylla kraven i artikel 80 i Europaparlamentets
och rådets förordning (EU) 2021/2115 av den 2 december 2021 om fastställande av regler om stöd för de strategiska planer som medlems-staterna ska upprätta inom ramen för den gemensamma jordbrukspolitiken
(strategiska GJP-planer) och som finansieras av Europeiska garantifonden
för jordbruket (EGJF) och Europeiska jordbruksfonden för landsbygdsutveckling (Ejflu) samt om upphävande av förordningarna (EU) nr 1305/2013 och (EU) nr 1307/2013. Den nämnda artikeln hänvisar bland annat till artikel 58 och 59 i Europaparlamentets och rådets förordning (EU) 2021/1060.

Jordbruksverket ska senast den 27 juni 2025 redovisa uppdraget till Regeringskansliet (Landsbygds-och infrastrukturdepartementet).
