# Uppdrag till Läkemedelsverket om risker med och åtgärder mot falska läkemedel

Regeringen uppdrar åt Läkemedelsverket att fördjupat kartlägga och analysera förekomsten av och problem med köp av läkemedel utanför den legala handeln.

Läkemedelsverket ska bland annat:

* kartlägga förekomsten av webbplatser som säljer läkemedel utan tillstånd och som helt eller delvis riktar sig till svenska patienter,
* föreslå kostnadseffektiva åtgärder för att motverka köp av läkemedel utanför den legala handeln och för att myndigheter och andra aktörer ska kunna samverka mer effektivt för relevanta och kraftfulla motåtgärder,
* genomföra en informations- och upplysningskampanj till allmänhet, relevanta myndigheter och aktörer.
* samtala med Tullverket, Polismyndigheten, Skatteverket, Konsumentverket, Sveriges Kommuner och Regioner, företrädare för läkemedelsindustrin och apoteksbranschen samt andra relevanta myndigheter och aktörer,
* senast den 31 januari 2026 redovisa uppdraget till Regeringskansliet.
