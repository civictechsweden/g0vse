# Uppdrag att utarbeta vägledande underlag vid planering för och byggande av bostäder inom områden som är utsatta för buller från

Regeringen uppdrar åt Boverket att utarbeta ett vägledande underlag med allmänna råd för planering för och byggande av bostäder enligt plan- och bygglagen (2010:900) inom områden som är utsatta för buller från hamnar, industrier m.m. Vägledningen ska utformas i enlighet med vad som anges nedan under rubriken Närmare om uppdraget. Uppdraget ska samordnas med det uppdrag som samma dag ges till Naturvårdsverket avseende vägledning för prövning och tillsyn enligt miljöbalken avseende buller från miljöfarlig verksamhet som t.ex. hamnar och industrier. Uppdraget ska redovisas till Regeringskansliet (Socialdepartementet) senast den 31 augusti 2013.
