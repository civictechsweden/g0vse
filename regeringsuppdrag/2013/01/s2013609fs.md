# Uppdrag angående kunskapsstyrning

Regeringen uppdrar åt Statens beredning för medicinsk utvärdering (SBU) att under 2013 se över och utveckla Health Technology Assessment – nätverket (HTA) vad gäller stöd och samarbetsformer. I uppdraget ingår att ordna en nationell konferens där alla landsting bjuds in för att få information om HTA\-nätverkets organisation och aktiviteter. Vidare ska SBU ordna minst två workshops. Dessa work\-shops ska vända sig till de landsting som vill samverka med ett befintligt regionalt HTA\-centrum eller som önskar starta en egen HTA\-verk\-samhet i samverkan med SBU. I uppdraget ingår också att SBU besöker de regionala centra som behöver metod och undervisningsstöd i sin verksamhet.

SBU uppdras vidare att tillgängliggöra kunskapsunderlag om utmönstring av vårdmetoder. SBU ska under 2013, i samverkan med intresserade landsting, ta fram en modell för olika typer av utmönstringsrapporter. SBU får för uppdragets genomförande använda 1 500 000 kronor under 2013\. Uppdraget ska delredovisas till Regeringskansliet (Socialdepartementet) senast den 14 juni 2013 samt slutredovisas senast den 15 januari 2014\.
