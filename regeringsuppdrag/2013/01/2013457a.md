# Uppdrag att förhandsutvärdera förslag till program för Europeiska socialfonden 2014-2020

Regeringen uppdrar åt Statskontoret att genomföra en förhandsutvärdering av förslag till program för Europeiska socialfonden 2014–2020\. Vad som ska ingå i förhandsutvärderingen framgår av bilagan till detta beslut.

Statskontoret ska under uppdraget hålla en fortlöpande dialog med Regeringskansliet (Arbetsmarknadsdepartementet). Uppdraget ska redovisas genom muntliga avrapporteringar enligt vad Arbetsmarknadsdepartementet och Statskontoret kommer överens om, en skriftlig delrapportering senast den 15 maj och en slutrapport till Regeringskansliet (Arbetsmarknadsdepartementet) senast den 16 september 2013\. Vidare ingår medverkan vid ett tiotal möten i samband med den externa dialog som förs om socialfondens utformning.
