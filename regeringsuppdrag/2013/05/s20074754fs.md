# Uppdrag om nationell informationsstruktur och nationellt fackspråk

Regeringen uppdrar åt Socialstyrelsen att under 2013 fortsätta arbetet med den nationella informationsstrukturen och det nationella fackspråket för hälso- och sjukvård och socialtjänst. Uppdraget är en fortsättning på och utveckling av regeringsuppdraget den 16 maj 2012 (dnr S2007/4754/FS). Uppdraget under 2013 har samma inriktning som föregående års uppdrag, det vill säga Socialstyrelsen ska vidareutveckla och kvalitetssäkra den nationella informationsstrukturen så att den stödjer och leder till målen om en strukturerad och ändamålsenlig dokumentation i hälso- och sjukvård och socialtjänst.
Uppdraget ska redovisas till Socialdepartementet senast den 31 december 2013.
