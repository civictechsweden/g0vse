# Uppdrag att ta fram en modell för att lyssna på barn i familjehem samt genomföra en pilotundersökning

Regeringen beslutar att ge Socialstyrelsen i uppdrag att ta fram en modell för att lyssna på barn i familjehem i syfte att låta dem förmedla sina upplevelser om sin vistelse i familjehemmet samt tillämpa modellen i en pilotundersökning. Uppdraget ska delas upp i tre olika faser, en förstudie, en pilotundersökning samt en analys av hur modellen skulle kunna användas i återkommande och regelbundna undersökningar. Uppdraget ska ske i samverkan med Barnombudsmannen. Socialstyrelsen ska tillsammans med Barnombudsmannen redovisa uppdraget till Socialdepartementet senast den 1 december 2015.
