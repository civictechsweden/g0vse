# Uppdrag angående vård och omsorg om personer med nedsatt beslutsförmåga

Socialstyrelsen ges i uppdrag att under 2013 och 2014 följa upp hur vård och omsorg om vuxna personer med nedsatt beslutsförmåga och stöd till deras närstående som kommunerna ansvarar för utvecklas. I uppdraget ingår att särskilt följa upp kvalitetsarbetet kring beteendemässiga och psykiska störningar, användningen av arbetsmetoder baserade på bästa tillgängliga kunskap samt förekomsten av begränsningar och tvång.

Socialstyrelsen ska till Socialdepartementet delredovisa uppdraget i samband med årsredovisningen för 2013 och lämna en slutrapport senast i samband med årsredovisningen för 2014\.
