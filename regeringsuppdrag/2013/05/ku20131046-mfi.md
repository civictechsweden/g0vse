# Uppdrag till Länsstyrelsen i Örebro län angående reglering av kampsport

Regeringen uppdrar åt Länsstyrelsen i Örebro län att göra en analys av hur regelverket om tillståndsplikt för vissa kampsportsmatcher har tillämpats sedan ikraftträdandet och vid behov föreslå förändringar av regelverket. Länsstyrelsen ska även göra en bedömning av hur den framtida utvecklingen kan förväntas bli inom olika kampsporter.

I uppdraget ingår att bedöma om de generella krav på säkerhet som ska ställas på kampsporter som angavs i regeringens proposition Lag om tillståndsplikt för vissa kampsportsmatcher (prop. 2005/06:147, bet. 2005/06:KrU29, rskr. 2005/06:386\) alltjämt är relevanta och tillämpningsbara.

Uppdraget ska redovisas till Regeringskansliet (Kulturdepartementet) senast den 30 november 2013\.
