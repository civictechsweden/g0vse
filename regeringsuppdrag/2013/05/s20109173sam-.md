# Uppdrag om graviditetspenning

Regeringen beslutar att ge Inspektionen för socialförsäkringen (ISF) i uppdrag att följa upp tillämpningen av lagstiftningen om graviditetspenning med anledning av en tidigare granskning som ISF redovisade i rapporten 2011:16, Graviditetspenning och sjukpenning vid graviditet, Tillämpning av lagstiftningen (dnr S2011/9912/FST). Om uppföljningen visar att det finns brister i tillämpningen ska förslag till åtgärder redovisas. Uppdraget ska redovisas till Socialdepartementet senast den 1 december 2014.
