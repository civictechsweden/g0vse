# Uppdrag angående teknisk utveckling inom vård och omsorg om personer med nedsatt beslutsförmåga

Myndigheten för handikappolitisk samordning (Handisam) ges uppdrag att i samverkan med Hjälpmedelsinstitutet stödja utvärderingar av miljöanpassningar, teknik och användning av hjälpmedel samt att ta fram informationsmaterial som beskriver teknisk utveckling inom området och kan användas som vägledning vid upphandling.

Handisam ska till Socialdepartementet delredovisa uppdraget i samband med årsredovisningen för 2013 och lämna en slutrapport senast i samband med årsredovisningen för 2014.
