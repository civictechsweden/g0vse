# Uppdrag om arbete med internationella ärenden

Regeringen ger Pensionsmyndigheten i uppdrag att redovisa hur dess arbete med internationella ärenden förhåller sig till uppgifterna att

* informera allmänheten om pensioner och andra förmåner
* följa och analysera pensionssystemets utveckling och effekter för enskilda och samhälle
* säkerställa att felaktiga utbetalningar inte görs och motverka bidragsbrott
* verka för lagenlighet och enhetlighet vid rättstillämpningen
* säkerställa att en kvalificerad kunskapsuppbyggnad sker för att möjliggöra myndighetens strategiska och praktiska arbete rörande internationella och gränsöverskridande frågor
* samarbeta med berörda myndigheter i Sverige och andra länder i generella frågor och individuella ärenden.

Om myndigheten bedömer att det finns brister i arbetet med internationella ärenden ska dessa redovisas tillsammans med en åtgärdsplan för lösningen av bristerna.

Uppdraget ska redovisas i en särskild rapport till Socialdepartementet senast den 31 december 2013\.
