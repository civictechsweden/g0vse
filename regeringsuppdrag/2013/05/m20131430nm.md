# Uppdrag att ta fram en projektplan för en kommunikationssatsning om ekosystemtjänster

Regeringen uppdrar åt Naturvårdsverket att, efter samråd med Havs\- och vattenmyndigheten, Skogsstyrelsen, Statens jordbruksverk, Sametinget och Utredningen om ekosystemtjänster (M 2013:01\), ta fram en projektplan för en kommande kommunikationssatsning om ekosystemtjänster. Uppdraget ska redovisas till Regeringskansliet(Miljödepartementet) senast den 7 oktober 2013\.

Det övergripande målet med den kommande kommunikationssatsningen är att öka förståelsen av ekosystemtjänsternas värden och deras betydelse i samhället, med hänvisning till etappmålet om ekosystemtjänster och att detta i möjligaste mån bidrar till att öka måluppfyllelsen för andra miljökvalitetsmål.
