# Uppdrag till Statens konstråd att överlåta en samling grafiska verk till kommunala och fristående skolor

Regeringen uppdrar åt Statens konstråd att utan ersättning överlåta viss grafisk konst ur myndighetens samlingar till kommunala och enskilda huvudmän inom skolväsendet.

Förutsättningen för överlåtelsen är att mottagaren använder konsten i pedagogiskt syfte i skolans lokaler och gör den tillgänglig för respektive skolas elever. Statens konstråd beslutar i övrigt om närmare former för överlämnandet.

Uppdraget ska genomföras efter samråd med berörda skolhuvudmän och berörda statliga myndigheter.

Myndigheten ska slutredovisa uppdraget till Regeringskansliet (Kulturdepartementet) senast den 1 juli 2016.
