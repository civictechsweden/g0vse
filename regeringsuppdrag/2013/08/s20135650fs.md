# Uppdrag att identifiera och föreslå patientrapporterade utfallsmått för kvalitetsregister för kroniska sjukdomar

Regeringen ger Socialstyrelsen i uppdrag att identifiera och föreslå generella mätinstrument och indikatorer för patientrapporterade utfall för kroniska sjukdomar. Måtten ska kunna användas för att samla information om patienternas upplevelse av sitt hälsotillstånd inom ramen för kvalitetsregister. En utgångspunkt ska vara att patienterna själva ska kunna registrera uppgifterna. I uppdraget ingår också att analysera eventuella konsekvenser för hälso\- och sjukvården. Måtten ska utvecklas i samråd med Sveriges Kommuner och Landsting, berörda forskningsinstitutioner, kvalitetsregistercentrum och berörda kvalitetsregisterägare.

Uppdraget ska redovisas till Socialdepartementet senast den 30 mars 2014\.
