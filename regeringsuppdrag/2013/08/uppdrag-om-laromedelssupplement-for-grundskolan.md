# Uppdrag om läromedelssupplement för grundskolan

Regeringen uppdrar åt Statens skolverk att ta fram och sprida ett läromedelssupplement för grundskolan om romsk kultur, språk, religion och historia.

Läromedelssupplementet ska med utgångspunkt i riktlinjerna till läroplan för grundskola utgöra ett stöd i undervisningen om de nationella minoriteterna med fokus på den romska gruppens kultur, språk, religion och historia. Materialet ska främst riktas till lärare i årskurs 7–9 och innehålla faktadelar, förslag på lektionsupplägg och enskilda övningar. Läromedelssupplementet ska tas fram i dialog med romska företrädare och beakta tidigare framtaget material på området. I uppdraget ingår att tillgängliggöra materialet digitalt på Skolverkets webbplats.
