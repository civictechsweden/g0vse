# Uppdrag att föreslå ytterligare åtgärder som kan undantas från kravet på bygglov

Regeringen uppdrar åt Boverket att
\- utreda förutsättningarna för att utöka den tillåtna storleken för sådana komplementbyggnader i anslutning till en\- och tvåbostadshus som enligt 9 kap. 4 § första stycket 3 plan\- och bygglagen (2010:900\), förkortad PBL, är undantagna från kravet på bygglov,
\- överväga om det finns ytterligare åtgärder, utöver de som Plangenomförandeutredningen har föreslagit i betänkandet En effektivare plan\- och bygglovsprocess (SOU 2013:34\) och de åtgärder som redan anges i 9 kap. PBL, som kan vara lämpliga att undanta från det generella kravet på bygglov, samt
\- se över behovet av författningsändringar med anledning av Mark\- och miljööverdomstolens dom i mål P 3537–12 från den 15 januari 2013\.

Boverket ska redovisa sitt uppdrag till Socialdepartementet senast den 1 juli 2014\. Den del av uppdraget som avser att utreda förutsättningarna för att utöka den tillåtna storleken för sådana komplementbyggnader som avses i 9 kap. 4 § första stycket 3 PBL ska redovisas senast den 12 december 2013\.
