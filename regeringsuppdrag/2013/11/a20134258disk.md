# Uppdrag angående jämställdhet inom strategin för romsk inkludering

Regeringen uppdrar åt Länsstyrelsen i Stockholms län att i nära dialog med romska företrädare låta genomföra ett arbete för fördjupad kunskap om frågor som är relevanta för jämställdheten mellan romska kvinnor och män samt flickor och pojkar.

Uppdraget löper under perioden 2013\-2014 och beräknas kosta totalt högst 850 000 kronor.

Länsstyrelsen ska senast den 1 mars 2015 redovisa uppdraget i en rapport till Regeringskansliet (Arbetsmarknadsdepartementet med kopia till Utbildningsdepartementet).
