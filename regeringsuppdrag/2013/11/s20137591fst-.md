# Uppdrag angående utbildningsmaterial och utbildningsinsats samt information om samarbetssamtal

Regeringen beslutar att ge Socialstyrelsen i uppdrag att i samråd med Försäkringskassan och Konsumentverket ta fram ett utbildningsmaterial som kan erbjudas kommunerna för att kompetensutveckla samtalsledare som leder samarbetssamtal i frågor som rör barns försörjning. Försäkringskassan och Konsumentverket ska bidra med respektive myndighets specialkompetenser.

Socialstyrelsen ges vidare i uppdrag att ta fram information om samarbetssamtal som kan finnas allmänt tillgänglig på platser som föräldrar i allmänhet besöker i egenskap av föräldrar, som exempelvis mödra- och barnavårdscentraler, familjecentraler och öppna förskolor.

Uppdragen ska delredovisas senast den 16 juni 2014 och slutredovisas senast den 15 december 2014. Redovisningarna ska ske till Socialdepartementet.
