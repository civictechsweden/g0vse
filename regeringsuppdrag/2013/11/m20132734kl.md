# Uppdrag till Transportstyrelsen att analysera ett nationellt krav på partikelfilter i arbetsmaskiner

Regeringen ger Transportstyrelsen i uppdrag att analysera hur ett nationellt krav på partikelfilter i stora arbetsmaskiner med en motoreffekt som överstiger 560 kW förhåller sig till EU\-rättens regler om fri rörlighet på den inre marknaden.

I uppdraget ingår även att analysera de samhällsekonomiska konsekvenserna av ett nationellt krav. I analysen ska särskilt beaktas kostnaderna för de företag som använder stora arbetsmaskiner. Analysen ska även omfatta en inventering av antalet stora arbetsmaskiner i Sverige och en granskning av hur dessa används. Analysen ska kunna användas vid en senare anmälan av förslaget till Europeiska kommissionen.

Uppdraget ska redovisas till Regeringskansliet senast den 30 maj 2014\.
