# Uppdrag om vägledning för tillsyn m.m. enligt plan- och bygglagen

Regeringen uppdrar åt Boverket att ta fram en vägledning för byggnadsnämndernas tillämpning av bestämmelserna om tillsyn, ingripanden och påföljder enligt 11 kap. plan- och bygglagen (2010:900), förkortad PBL. Uppdraget, som ska genomföras i samverkan med länsstyrelserna och efter samråd med Sveriges Kommuner och Landsting, ska redovisas senast den 15 december 2014 till Socialdepartementet.
