# Uppdrag till Statskontoret att genomföra en utvärdering av samordningssekretariatet Digisam vid Riksarkivet

Regeringen uppdrar åt Statskontoret att genomföra en utvärdering av verksamheten vid samordningssekretariatet för digitalisering, digitalt bevarande och digitalt tillgängliggörande (Digisam) vid Riksarkivet som bedrivits enligt regeringens beslut den 10 februari 2011 (Ku2011/242/KA). I utvärderingen ska Statskontoret särskilt

* beskriva och analysera Digisams verksamhet och rollfördelningen mellan Digisam och berörda institutioner,
* bedöma uppnådda resultat i förhållande till uppdraget,
* bedöma verksamhetens kostnadseffektivitet i relation till de förhållanden som rådde innan Digisam etablerades.
