# Uppdrag att granska vårdgivarens möjligheter att säkerställa en kvalitetssäker och effektiv sjukskrivningsprocess

Regeringen uppdrar åt Inspektionen för socialförsäkring (ISF) att granska hur olika ersättningsformer inom hälso- och sjukvården kan påverka vårdgivarens möjligheter att säkerställa en kvalitetssäker sjukskrivningsprocess. ISF ska också granska hur sjukvårdshuvudmannen säkerställer att dessa möjligheter inte påverkar en kvalitetssäker sjukskrivningsprocess på sjukskrivningsintensiva enheter på ett inte avsett sätt.

ISF ska redovisa sitt uppdrag till Regeringskansliet (Socialdepartementet) senast den 1 oktober 2014.
