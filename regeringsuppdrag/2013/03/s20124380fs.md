# Uppdrag att utveckla och publicera öppna jämförelser inom folkhälsa

Regeringen ger Socialstyrelsen i uppdrag att, i samverkan med Statens folkhälsoinstitut (FHI) och Sveriges Kommuner och Landsting (SKL) och andra berörda aktörer fortsätta utvecklingsarbetet av öppna jämförelser inom folkhälsoområdet med målet att publicera öppna jämförelser inom området under 2014. Uppdraget ersätter det tidigare lämnade uppdraget att utarbeta förslag till genomförande av öppna jämförelser folkhälsa (regeringens beslut den 14 juni 2012, dnr S2012/4380/FS).

Socialstyrelsen ska efter samråd med berörda aktörer publicera öppna jämförelser inom folkhälsa, dock senast den 31 december 2014.
