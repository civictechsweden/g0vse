# Framställan om förlängd tid för redovisning av uppdrag

Socialstyrelsen fick den 18 december 2012 i uppdrag av regeringen att göra en kartläggning och beskriva gränsdragningen mellan familjehem och hem för vård eller boende inom den sociala barn\- och ungdomsvården. Enligt uppdraget ska slutredovisning ske senast den 1 juni 2013 till Regeringskansliet (Socialdepartementet). Myndigheten har inkommit med en framställan om förlängning av uppdraget till den 15 augusti 2013\. Som skäl för detta anger myndigheten följande. Arbetet utgörs bland annat av en enkätkonstruktion som behöver valideras och förankras med Sveriges Kommuner och Landsting. Att samla data för uppdraget är komplicerat och det behöver processas mellan flera enheter inom myndigheten. För att kunna genomföra kartläggningen med god kvalitet begär Socialstyrelsen således om förlängd tid för slutredovisning.

Regeringen bedömer att det finns skäl att besluta om en förlängning av uppdraget i enlighet med myndighetens framställan. Regeringen bifaller Socialstyrelsens framställan på så sätt att tiden för slutredovisning av uppdraget att kartlägga och beskriva gränsdragningen mellan familjehem och hem för vård eller boende inom den sociala barn\- och ungdomsvården förlängs till senast den 15 augusti 2013\.
