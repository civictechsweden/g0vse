# Uppdrag att genomföra en förstudie på funktionshindersområdet

Socialstyrelsen får i uppdrag att genomföra en förstudie kring metoder för ökad kvalitet på funktionshindersområdet. Förstudien ska avse metoder som riktar sig till personer med kognitiva funktionsnedsättningar som omfattas av 1 § punkterna 1 – 2 i lagen (1993:387\) om stöd och service till vissa funktionshindrade. Utifrån resultatet av förstudien ska Socialstyrelsen lämna förslag på vilka metoder som i ett nästa steg bör ingå i en granskning avseende vetenskapligt stöd och effekter.

Uppdraget ska redovisas till Regeringskansliet (Socialdepartementet) senast den 31 januari 2014\.
