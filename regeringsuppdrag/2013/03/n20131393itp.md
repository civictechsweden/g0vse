# Utvidgning av uppdrag att genomföra undersökningarna om it-användning i företag och bland individer 2013

Regeringen utvidgar uppdraget till Statistiska centralbyrån (SCB) att genomföra undersökningarna Företagens användning av it och Privatpersoners användning av datorer och internet enligt följande. SCB ska undersöka it\-användningen i företag med 1–9 anställda avseende 2013\. SCB ska också ta fram sammanfattande rapporter för undersökningarna Företagens användning av it samt Privatpersoners användning av datorer och internet.

Regeringen beviljar SCB 300 000 kronor för genomförandet av denna utvidgning av uppdraget. Kostnaderna ska belasta anslag 2:4 Informationsteknik: Telekommunikation m.m., anslagspost 4 Informationsteknik – del till Kammarkollegiets disposition inom utgiftsområde 22 Kommunikationer. Medlen ska utbetalas av Kammarkollegiet efter rekvisition från SCB senast den 30 juni 2013\.

Det ursprungliga uppdraget (N2012/1514/ITP) inklusive den utvidgning som nu beslutats ska slutredovisas till Regeringskansliet (Näringsdepartementet) senast den 15 februari 2014\. Vad regeringen beslutat i fråga om redovisning av kostnader och återbetalning av oförbrukade medel i det tidigare beslutet ska gälla även de medel som SCB beviljas genom detta beslut.
