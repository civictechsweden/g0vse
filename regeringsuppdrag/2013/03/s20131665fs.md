# Uppdrag att initiera och utvärdera en försöksverksamhet med strukturerade läkemedelssamtal på apotek

Regeringen beslutar att ge Läkemedelsverket i uppdrag att initiera och utvärdera en försöksverksamhet med strukturerade läkemedelssamtal på apotek. Försöksverksamheten ska utformas för en avgränsad patientgrupp och syfta till att uppnå ökad följsamhet till ordinerad behandling.

Läkemedelsverket ska senast den 27 september 2013 lämna en skriftlig delredovisning av uppdraget till Regeringskansliet Socialdepartementet).
