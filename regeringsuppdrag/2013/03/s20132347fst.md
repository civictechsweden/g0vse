# Uppdrag att ta fram underlag som stöd för socialnämndens biståndsbedömning

Regeringen ger Socialstyrelsen i uppdrag att ta fram underlag om hur socialnämnderna, vid bedömningen av en ansökan om ekonomiskt bistånd, kan få ta del av uppgifter från Arbetsförmedlingen om en biståndssökande aktivt söker arbete genom Arbetsförmedlingen eller i övrigt tar del av myndighetens insatser.

Underlag till stöd för socialnämnderna ska vara tillgängligt för och spridas till kommunerna senast den 19 juni 2013.
