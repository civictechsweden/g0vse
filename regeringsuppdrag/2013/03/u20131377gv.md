# Uppdrag att föreslå förändringar inom vård- och omsorgsprogrammet

Statens skolverk får i uppdrag att föreslå förändringar av vård- och omsorgsprogrammet inom gymnasieskolan. Skolverket ska lämna förslag om en särskild inriktning inom programmet som ger behörighet till högskolestudier för de elever som vill utbilda sig till exempelvis sjuksköterskor. I uppdraget ingår också att överväga om det är lämpligt att möjliggöra en särskild examen för undersköterskor inom ramen för yrkesexamen på vård- och omsorgsprogrammet. Förslagen ska syfta till att både underlätta för de elever som avser att studera vidare till exempelvis sjuksköterska och öka intresset för programmet.

Uppdraget ska redovisas till Regeringskansliet (Utbildningsdepartementet) senast den 15 oktober 2013.
