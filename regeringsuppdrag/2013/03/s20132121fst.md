# Uppdrag att utveckla kunskapen om läkemedelsassisterad behandling vid opiatberoende

Regeringen uppdrar åt Socialstyrelsen att utveckla kunskapen om läkemedelsassisterad behandling vid opiatberoende. Socialstyrelsen ska till Regeringskansliet (Socialdepartementet) lämna en delredovisning av uppdragets genomförande senast den 1 oktober 2013 i samband med Socialstyrelsens årliga redovisning av sina insatser för att genomföra regeringens samlade strategi för alkohol\-, narkotika\-, dopnings\- och tobakspolitiken (prop. 2010/11:47\) samt slutredovisning senast den 31 mars 2015 då uppdraget slutförts.
