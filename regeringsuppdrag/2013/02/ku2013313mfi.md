# Uppdrag till Myndigheten för radio och tv om sändningsutrymme för marksänd tv

Myndigheten för radio och tv ges i uppdrag att analysera olika handlingsalternativ och föreslå vilket sändningsutrymme som i olika delar av landet bör få användas för tv\-sändningar och sökbar text\-tv under tiden från och med den 1 april 2014 till och med den 31 mars 2020, samt redovisa hur många sändarnät som beräknas vara möjliga att använda inom detta utrymme.
Myndigheten ska när det gäller frekvensutrymmet 470–790 MHz analysera följande:

* Hela utrymmet kommer fram till den 31 mars 2020 att användas för marksänd tv.
* Hela utrymmet kommer åtminstone fram till och med nästa Världsradiokonferens 2015 att användas för marksänd tv. Vid någon tidpunkt därefter kan det s.k. 700 MHz\-bandet (ca 694–790 MHz) i Sverige helt eller delvis komma att tas i anspråk för annan användning än marksänd tv.

Uppdraget ska redovisas senast den 31 maj 2013\.
