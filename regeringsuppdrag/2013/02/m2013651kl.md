# Uppdrag att sälja kvarstående enheter i reserven för nya deltagare inom EU:s utsläppshandelssystem

Statens energimyndighet får i uppdrag att sälja de enheter som kvarstår i den reserv för nytillkomna deltagare som staten förfogar över för handelsperioden 2008-2012 i EU:s utsläppshandelssystem. Försäljningen ska vara genomförd senast den 30 april 2013. Statens energimyndighet ska även föra över de sålda utsläppsrätterna till köparens konto.

Statens energimyndighet får anlita ett finansiellt institut eller en börs för att genomföra försäljningen. Nettoförsäljningsvärdet, dvs. de intäkter som kvarstår efter att direkta försäljningskostnader har räknats bort, ska redovisas mot inkomsttitel 2811 senast den 30 juni 2013.
