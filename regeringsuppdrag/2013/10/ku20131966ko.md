# Uppdrag till Statens kulturråd att främja kultur för äldre

Regeringen ger Statens kulturråd i uppdrag att fördela särskilda pengar under 2013 för att främja äldre människors delaktighet i kulturlivet genom såväl kulturupplevelser som eget skapande i gemenskap med andra.

Statens kulturråd får för uppdragets genomförande använda högst 30 miljoner kronor under verksamhetsåret. Högst 1,5 miljoner kronor får användas för Statens kulturråds kostnader för hantering av ansökningar och uppföljning.
