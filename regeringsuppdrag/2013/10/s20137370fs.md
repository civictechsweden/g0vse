# Uppdrag om utökad årsrapport avseende antivirala läkemedel

Regeringen ger Socialstyrelsen i uppdrag att lämna en utökad årsrapport om antivirala läkemedel till Socialdepartementet senast den 31 mars 2014. Uppdraget ska genomföras i samarbete med Smittskyddsinstitutet och i samråd med Läkemedelsverket.

Rapporten ska utöver den vanliga årliga rapporteringen även innehålla en analys av det uppskattade behovet av antivirala läkemedel för att kunna fullfölja de strategier som finns angivna i Socialstyrelsens dokument om beredskapsplanering för pandemisk influensa från 2012.
