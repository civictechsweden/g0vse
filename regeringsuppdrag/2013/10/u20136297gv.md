# Uppdrag om kompletterande utbildningar samt konst- och kulturutbildningar m.m.

Regeringen ger Myndigheten för yrkeshögskolan i uppdrag att vidta förberedande insatser med anledning av införandet av ett nytt regelverk för statligt stöd för konst- och kulturutbildningar. Uppdraget ges med förbehåll för dels riksdagens beslut i fråga om regeringens förslag att riksdagens tidigare ställningstagande om statligt stöd till kompletterande utbildningar inte längre ska gälla (prop. 2012/13:197), dels regeringens beslut om en förordning om statligt stöd för konst- och kulturutbildningar och vissa andra utbildningar.

Myndigheten ska redovisa vidtagna åtgärder till Regeringskansliet (Utbildningsdepartementet) senast den 31 mars 2014.
