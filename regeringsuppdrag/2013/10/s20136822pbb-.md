# Uppdrag angående viss icke-ianspråktagen detaljplanelagd mark för bostadsändamål

Regeringen ger Länsstyrelsen i Stockholms län, Länsstyrelsen i Uppsala län, Länsstyrelsen i Östergötlands län, Länsstyrelsen i Skåne län och Länsstyrelsen i Västra Götalands län i uppdrag att var för sig inom respektive län göra en inventering av förekomsten av sådan detaljplanelagd mark avsedd för bostadsändamål som inte tagits i anspråk för det planerade ändamålet. I uppdraget ingår också att göra en djuplodande analys av orsakerna till att respektive identifierad, icke-ianspråktagen byggrätt inte har tagits i anspråk. Respektive länsstyrelse ska redovisa uppdraget till Socialdepartementet senast den 30 mars 2014.
