# Uppdrag till Myndigheten för kulturanalys att göra en utvärdering av de särskilda jämställdhetssatsningarna på kulturområdet

Regeringen uppdrar åt Myndigheten för kulturanalys att ta fram en utvärdering av jämställdhetssatsningar som regeringen har gjort på kulturområdet under 2011-2014. Myndigheten för kulturanalys ska redovisa uppdraget till Regeringskansliet (Kulturdepartementet och Utbildningsdepartementet) senast den 31 mars 2014.

Syftet med utvärderingen är att lyfta fram de resultat som satsningarna bidragit till samt ge lärande och inspirerande exempel på framgångsrika metoder för jämställdhetsarbetet inom kulturområdet. Utgångspunkten för utvärderingen ska vara de uppdrag som regeringen tidigare lämnat. Dessa är:

- Stiftelsen Svenska Filminstitutet i syfte att förbättra villkoren för kvinnliga filmskapare (Ku2011/558/MFI),

- Statens historiska museer i syfte att utveckla en mer jämställd representation i samlingar och utställningar inom museisektorn (Ku2011/557/KA),

- Statens musikverk i syfte att främja ökad jämställdhet inom musiklivet (Ku2011/1026/KV),

- Statens medieråd i syfte att göra en kvalitativ studie av barns och ungas användning av sociala mötesplatser på internet ur ett jämställdhetsperspektiv (Ku2012/1512/MFI),

- Statens kulturråd i samverkan med idrottsrörelsen i syfte att genomföra läsfrämjande insatser för pojkar och flickor (Ku2013/1293/KO).
