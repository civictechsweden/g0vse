# Uppdrag till Statens kulturråd att omförhandla avtalet om konstnärers medverkan och ersättning vid utställning av konstverk

Regeringen uppdrar åt Statens kulturråd att omförhandla avtalet om konstnärers medverkan och ersättning vid utställning av konstverk, det s.k. MU\-avtalet.

MU\-avtalet syftar till att skapa förbättrade villkor för bild\- och formkonstnärer genom att öka deras möjlighet att få ersättning för konstnärligt arbete i utställningssammanhang. Syftet med omförhandlingen är att förenkla och förtydliga avtalet och därmed ge förutsättningar för fler statliga institutioner ska använda det. Det är också angeläget att genom ett enklare och tydligare avtal ge förutsättningar för att öka andelen övriga utställningsarrangörer som tillämpar dess principer.

Statens kulturråd ska lämna ett förslag till ett omförhandlat avtal senast den 2 december 2013 till Regeringskansliet (Kulturdepartementet).
