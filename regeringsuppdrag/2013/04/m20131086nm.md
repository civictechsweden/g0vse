# Uppdrag om framtagande av förslag till handlingsplan för grön infrastruktur på regional nivå

Naturvårdsverket får i uppdrag att i samråd med Havs\- och vattenmyndigheten, samt efter samråd med Skogsstyrelsen, Statens jordbruksverk, länsstyrelserna i Jönköpings, Skåne och Västerbottens län, Trafikverket, Statens energimyndighet, Sveriges Kommuner och Landsting (SKL), Riksantikvarieämbetet, Sveriges geologiska undersökning (SGU), Försvarsmakten och Boverket ta fram förslag till en handlingsplan för grön infrastruktur på regional nivå i land\- och vattenmiljön. Samråd ska även ske med företrädare för markägarorganisationer och andra berörda.

Uppdraget ska redovisas till Regeringskansliet (Miljödepartementet) senast den 16 september 2013 .
