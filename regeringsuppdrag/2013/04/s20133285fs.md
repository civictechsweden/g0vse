# Uppdrag att utarbeta ett planeringsunderlag för traumavård

Regeringen uppdrar åt Socialstyrelsen att utarbeta ett planeringsunderlag för traumavård inom hälso\- och sjukvården. Planeringsunderlaget ska stödja landstingens arbete med att upprätta planer för traumavården och en beredskap för att kunna omhänderta ett större antal svårt skadade vid en allvarlig händelse i Sverige.

I uppdraget ingår att kartlägga landstingens förmåga till traumavård och vilka förutsättningar som finns för samverkan mellan landstingen och på nationell nivå. I uppdraget ingår också att beskriva strategiska vägval bland annat för att kunna möta framtida krav på medicinsk kompetens.

Uppdraget ska slutredovisas till Regeringskansliet (Socialdepartementet) senast den 1 juni 2015\.
