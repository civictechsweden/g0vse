# Uppdrag att svara för genomförandet av kartläggningar av forskningsresultat med relevans för praktiskt arbete i skolväsendet

Regeringen ger Vetenskapsrådet i uppdrag att svara för genomförandet av validerade kartläggningar av svenska och internationella forskningsresultat med relevans för skolväsendet. Kartläggningarna ska utgå från frågeställningar som är relevanta för, och framtagna i samråd med, verksamma i skolan och förskolan. I uppdraget ingår att bedöma forskningsresultatens vetenskapliga hållbarhet.

En delredovisning av uppdraget ska lämnas till Regeringskansliet (Utbildningsdepartementet) den 1 april 2014. Slutredovisning av uppdraget ska göras senast den 31 januari 2015. Av redovisningen ska framgå hur medlen har använts.
