# Uppdrag att utbetala medel för överenskommelsen om förbättrad patientsäkerhet utifrån uppnådda resultat 2013

Regeringen uppdrar åt Kammarkollegiet att utbetala 525 000 000 kronor till de landsting som anges i bilagan och med de belopp som anges där. Kostnaderna ska under 2013 belasta utgiftsområde 9 Hälsovård, sjukvård och social omsorg, anslaget 1:6 Bidrag till folkhälsa och sjukvård, anslagsposten 14 Patientsäkerhet. Under innevarande mandatperiod satsar regeringen omkring 2,5 miljarder kronor för att utveckla patientsäkerheten, varav huvuddelen omfattar överenskommelser mellan staten och Sveriges Kommuner och Landsting (SKL).
