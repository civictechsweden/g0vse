# Uppdrag till Statens historiska museer att förbereda och genomföra inordnandet av den statliga arkeologiska uppdragsverksamheten

Regeringen uppdrar åt Statens historiska museer att förbereda och genomföra inordnandet av den statliga arkeologiska uppdragsverksamheten. Inordnandet ska ske den 1 januari 2015\. Verksamheten är i dag placerad inom Riksantikvarieämbetet.

Den arkeologiska uppdragsverksamheten ska utgöra en separat, avgiftsfinansierad verksamhetsgren inom Statens historiska museer som särredovisas i årsredovisningen. Kostnader för omorganisationen ska rymmas inom ordinarie ekonomiska ramar.

Uppdraget ska genomföras i samråd med Riksantikvarieämbetet och andra berörda myndigheter, t.ex. Ekonomistyrningsverket, Arbetsgivarverket och Statens tjänstepensionsverk.

Statens historiska museer ska vid genomförandet av uppdraget beakta 6 b § lagen (1982:80\) om anställningsskydd.

Statens historiska museer ska fortlöpande informera Regeringskansliet (Kulturdepartementet) om uppdragets genomförande. Statens historiska museer ska slutredovisa uppdraget i en särskild rapport till Regeringskansliet (Kulturdepartementet) senast den 1 mars 2015\.
