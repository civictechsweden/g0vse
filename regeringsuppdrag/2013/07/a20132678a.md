# Uppdrag till Arbetsförmedlingen avseende genomförande av tidiga insatser

Regeringen ger Arbetsförmedlingen i uppdrag att skyndsamt vidta åtgärder för att säkerställa att det uppdrag som gavs i budgetpropositionen för 2012 om ett nytt arbetssätt med bland annat insatser för personer som riskerar långvarig arbetslöshet efterlevs.

### Rutiner för arbetet med tidiga insatser

Arbetsförmedlingen ska säkerställa att det finns rutiner för arbetet med tidiga insatser så att de arbetssökande som har störst behov av förstärkt stöd får sådant inom rimlig tid i enlighet med det uppdrag som gavs i budgetpropositionen för 2012.

Arbetsförmedlingen ska därutöver stärka uppföljningen av genomförandet av de tidiga insatserna och senast den 31 oktober 2013 till regeringen (Arbetsmarknadsdepartementet) redovisa resultatet av de genomförda insatserna.
