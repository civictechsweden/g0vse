# Uppdrag till Ungdomsstyrelsen att genomföra förberedelser av skolval 2014

Regeringen uppdrar åt Ungdomsstyrelsen att genomföra förberedelser av skolval 2014\.

Förberedelserna av skolvalet ska omfatta verksamhet i samband med Europaparlamentsvalet och de nationella allmänna valen 2014\. Med skolval 2014 ska eleverna ges möjlighet att rösta dels i samband med Europarlamentsvalet, dels i samband med de nationella allmänna valen.

I förberedelserna av skolvalet ska Ungdomsstyrelsen samråda med Valmyndigheten och Skolverket samt med relevanta aktörer inom civila samhällets organisationer.

Ungdomsstyrelsen får för uppdraget rekvirera högst 1 450 000 kronor från Kammarkollegiet senast den 29 november 2013\. Kostnaderna ska belasta utgiftsområde 1, anslaget 6:1, anslagspost 11 Demokrati \- del till Kammarkollegiet.

Uppdraget ska redovisas till Regeringskansliet (Justitiedepartementet) senast den 31 januari 2014\. Av redovisningen ska även framgå hur rekvirerade medel har använts.
