# Uppdrag om samverkan om och uppföljning av specialistsjuksköterskeexamen

Regeringen ger Universitetskanslersämbetet i uppdrag att efter samråd med Socialstyrelsen föreslå hur de universitet och högskolor som har tillstånd att utfärda specialistsjuksköterskeexamen i ökad utsträckning kan samverka sinsemellan och hur lärosätena bättre kan samverka med hälso\- och sjukvården.

Universitetskanslersämbetet ska redovisa uppdraget till Regeringskansliet (Utbildningsdepartementet och Socialdepartementet) senast den 31 maj 2014\. Den del som avser uppföljning av vilka specialistsjuksköterskeutbildningar som ges av lärosätena ska dock redovisas årligen vid utgången av maj.
