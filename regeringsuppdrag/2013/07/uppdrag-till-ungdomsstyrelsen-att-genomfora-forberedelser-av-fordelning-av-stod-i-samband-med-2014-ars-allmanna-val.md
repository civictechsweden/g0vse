# Uppdrag till Ungdomsstyrelsen att genomföra förberedelser av fördelning av stöd i samband med 2014 års allmänna val

Regeringen uppdrar åt Ungdomsstyrelsen att genomföra förberedelser av fördelning av stöd till organisationer inom det civila samhället och till kommuner som genomför verksamhet i syfte att öka valdeltagandet i Europaparlamentsvalet och de nationella allmänna valen 2014\.

Verksamheten ska inriktas på unga och utrikes födda och genomföras i områden med lågt valdeltagande i tidigare allmänna val.

Ungdomsstyrelsen får för uppdraget rekvirera högst 500 000 kronor från Kammarkollegiet senast den 29 november 2013\. Kostnaderna ska belasta utgiftsområde 1, anslaget 6:1, anslagspost 11 Demokrati \- del till Kammarkollegiet.

Uppdraget ska redovisas till Regeringskansliet (Justitiedepartementet) senast den 31 januari 2014\. Av redovisningen ska även framgå hur rekvirerade medel har använts.
