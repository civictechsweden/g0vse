# Uppdrag att utreda och genomföra insatser för förstärkt kompetens inom psykiatriområdet

Regeringen beslutar att ge Socialstyrelsen i uppdrag att inom ramen för sitt ansvar för specialistkurser för läkare genomföra följande insatser:

- Säkerställa långsiktig förvaltning av de kursämnen och kompetensmål i specialiteten psykiatri som utvecklats i det så kallade METIS-projektet.

- Ta fram kursämnen och kompetensmål för specialiteten barn- och ungdomspsykiatri.

- Utreda om beroendemedicin bör bli en medicinsk specialitet och i det fall myndigheten bedömer att så är fallet utarbeta målbeskrivningar för specialiteten.

- Samarbeta med samordningsfunktionen för PRIO-planen med att genomföra kompetensforum.

Uppdragen 1, 2 och 4 ska slutredovisas senast den 1 november 2015. Uppdrag 3 ska slutredovisas till Socialdepartementet senast den 1 november 2013.
