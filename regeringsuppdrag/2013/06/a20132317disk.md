# Uppdrag att genomföra Europarådets kampanj No Hate Speech Movement i Sverige

Regeringen uppdrar åt Statens medieråd att genomföra Europarådets kampanj No Hate Speech Movement i Sverige.

I uppdraget ingår att samordna nationella aktiviteter i Sverige inom ramen för kampanjen. Aktiviteterna ska genomföras i syfte att höja kunskapen om främlingsfientlighet, sexism och liknande former av intolerans på internet samt att mobilisera för att främja mänskliga rättigheter, demokrati och jämställdhet på internet. Detta ska ske med särskilt fokus på barn och ungdomar.
