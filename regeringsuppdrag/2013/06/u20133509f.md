# Uppdrag att redovisa underlag för indikatorerna vetenskaplig produktion och citeringar

Regeringen ger Vetenskapsrådet i uppdrag att ta fram underlag för beräkning av indikatorerna vetenskaplig produktion och citeringar inför budgetåren 2014 och 2015 enligt samma principer som för budgetåret 2009\. Uppdraget avser resurstilldelning för forskning och utbildning på forskarnivå till statliga universitet och högskolor, förutom de konstnärliga högskolorna och Försvarshögskolan. Chalmers tekniska högskola AB och Stiftelsen Högskolan i Jönköping ska också ingå i underlaget.

Uppdraget i fråga om budgetåret 2014 ska redovisas till regeringen senast den 5 juni 2013 och underlagen inför budgetåret 2015 ska redovisas till regeringen senast den 5 juni 2014\.
