# Uppdrag till Kemikalieinspektionen att verka för en utfasning av misstänkt fortplantningsstörande och hormonstörande ftalater i Sverige

Regeringen ger Kemikalieinspektionen i uppdrag att göra en kartläggning av användningen av misstänkt fortplantningsstörande eller hormonstörande ftalater och förekomsten av alternativa ämnen och material. På grundval av kartläggningen ska Kemikalieinspektionen genom exempel-vis branschdialoger verka för att företag frivilligt ersätter sådana ftalater med mindre farliga ämnen eller material.

Kemikalieinspektionen ska redovisa uppdraget till Miljödepartementet senast den 30 november 2014.
