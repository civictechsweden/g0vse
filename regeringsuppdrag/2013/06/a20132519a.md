# Uppdrag till Arbetsförmedlingen avseende aktivitetsrapporten

Regeringen uppdrar åt Arbetsförmedlingen att analysera effekterna av att arbetslösa som får eller begär ersättning från arbetslöshetsförsäkringen redovisar sin aktivitetsrapport tätare än en gång per månad, exempelvis varannan vecka. I analysen ska Arbetsförmedlingen bland annat beakta sökaktiviteten och de administrativa konsekvenserna av en tätare aktivitetsrapportering. Denna del av uppdraget ska redovisas till Regeringskansliet (Arbetsmarknadsdepartementet) senast den 1 april 2014\.

Arbetsförmedlingen ska även redogöra för hur myndighetens systemstöd kan möjliggöra en tätare redovisning av aktivitetsrapporten. Denna del av uppdraget ska redovisas senast den 1 november 2013\.
