# Uppdrag till Riksantikvarieämbetet att göra en översyn av regelverket om kulturföremål

## Uppdrag till Riksantikvarieämbetet att göra en översyn av regelverket om kulturföremål

Regeringen uppdrar åt Riksantikvarieämbetet att göra en översyn av regelverket om kulturföremål. Översynen ska inbegripa en analys av hur bestämmelserna i 5 kap. lagen (1988:950) om kulturminnen m.m. och berörda delar av förordningen (1988:1188) om kulturminnen m.m. kan moderniseras och förenklas.

Inom ramen för uppdraget ska Riksantikvarieämbetet samråda med Kungl. biblioteket, Nationalmuseum med Prins Eugens Waldemarsudde, Riksarkivet, Stiftelsen Nordiska museet och andra berörda aktörer.

Uppdraget ska redovisas i en rapport till Regeringskansliet (Kultur-departementet) senast den 30 september 2015.
