# Uppdrag om föräldrars förberedelse inför adoption

Regeringen beslutar att ge Socialstyrelsen i uppdrag att uppdatera det utbildningsmaterial med tillhörande lärarhandledning som används i den obligatoriska föräldrautbildningen inför internationell adoption. I uppdraget ingår också att uppdatera handboken för socialtjänstens handläggning vid nationell och internationell adoption samt att ta fram ett utbildningsmaterial med tillhörande lärarhandledning som vid behov kan användas i en uppföljande, frivillig föräldrautbildning efter och i nära anslutning till besked om ett kommande barn.

Uppdraget ska slutredovisas till Socialdepartementet senast den 13 juni 2014.
