# Uppdrag avseende vidareutbildning i form av ett fjärde tekniskt år i gymnasieskolan

Statens skolverk får i uppdrag att genomföra en översyn av det fjärde tekniska årets profiler och innehåll utifrån erfarenheterna från pågående försöksverksamhet enligt förordningen (2010:2040) om försöks-verksamhet med ett fjärde tekniskt år i gymnasieskolan. Översynen ska även omfatta teknikprogrammets inriktningar med fokus på kopplingen mellan teknikprogrammet och det fjärde tekniska året.

Uppdraget ska redovisas till Regeringskansliet (Utbildningsdepartementet) senast den 31 december 2013.
