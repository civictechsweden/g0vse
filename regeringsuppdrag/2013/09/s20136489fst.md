# Uppdrag att producera resultatrapport m.m. om enkät till särlevande föräldrar

Regeringen ger Statistiska centralbyrån (SCB) i uppdrag att avsluta enkätbearbetningen och utarbeta en teknisk rapport om enkäten Olika familjer lever på olika sätt som SCB fick i uppdrag att genomföra i ett regeringsbeslut den 11 oktober 2012 (dnr S2012/7071/FST). SCB ska vidare skriva en rapport som utgår från frågorna i enkäten. Enkätresultatet ska simuleras i mikrosimuleringsmodellen FASIT och resultatet av dessa simuleringar ska redovisas i en särskild rapport.

Uppdraget ska redovisas till Socialdepartementet senast den 1 februari 2014\.
