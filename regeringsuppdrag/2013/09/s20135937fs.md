# Uppdrag att följa upp vårdvalssystem i primärvården och den specialiserade öppenvården

Regeringen beslutar att ge Konkurrensverket i uppdrag att följa upp landstingens arbete med vårdvalssystem i primärvården ur konkurrenssynpunkt. Konkurrensverket ska inom ramen för uppdraget analysera utvecklingen beträffande mångfalden av vårdgivare inom primärvården samt analysera förutsättningarna för kvalitetskonkurrens mellan dessa. Konkurrensverket ska vidare kartlägga landstingens användning av valfrihetssystem inom den specialiserade öppenvården, enligt lagen (2008:962\) om valfrihetssystem. Uppdraget ska slutredovisas till Socialdepartementet senast den 28 februari 2014\.
