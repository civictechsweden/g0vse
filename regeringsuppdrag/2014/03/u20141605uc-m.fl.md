# Uppdrag att genomföra ett utvecklingsarbete

Regeringen uppdrar åt Statistiska centralbyrån att genomföra ett utvecklingsarbete inför eventuell uppföljning av etableringsprocessen bland ungdomar som inte har påbörjat eller har avbrutit en gymnasieutbildning. Uppdraget ska genomföras i enlighet med vad som beskrivs i Statistiska centralbyråns skrivelse Uppdrag om uppföljning av unga utanför m.m., Statistiska centralbyråns dnr 2013/1821 (U 2014/654/UC).

Statistiska centralbyrån ska senast den 12 maj 2014 till Regeringskansliet (Utbildningsdepartementet) redovisa de olika alternativen till uppföljning och vilka uppskattade kostnader de skulle medföra. Statistiska centralbyrån ska vidare senast den 16 juni 2014 till Regeringskansliet (Utbildningsdepartementet) redovisa resultatet av utvecklingsarbetet.
