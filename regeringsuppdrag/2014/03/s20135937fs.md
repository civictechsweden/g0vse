# Ändring av uppdrag att följa upp vårdvalssystem i primärvården och den specialiserade öppenvården

Regeringen beslutar att Konkurrensverket inom ramen för sitt uppdrag att följa upp vårdvalssystem i primärvården och den specialiserade öppenvården ska göra en analys av vad som påverkar vårdcentralernas resultat med fokus på ersättningssystemens utformning och nivån på dessa. Konkurrensverket ska dessutom beskriva vilka konkurrensmedel som utförarna inom primärvården i praktiken använder sig av. Uppdraget förlängs också på så sätt att Konkurrensverket ska lämna slutredovisning
till Socialdepartementet senast den 15 december 2014\.
