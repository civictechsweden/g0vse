# Uppdrag att utvärdera verksamheten vid Nationellt centrum för livsvetenskaplig forskning (SciLifeLab) vid Kungl. Tekniska högskolan

Regeringen ger Vetenskapsrådet i uppdrag att utvärdera verksamheten vid Nationellt centrum för livsvetenskaplig forskning (SciLifeLab) vid Kungl. Tekniska högskolan. I uppdraget ingår att belysa hur Kungl. Tekniska högskolan, Karolinska institutet, Stockholms universitet och Uppsala universitet gemensamt arbetat för att nå bästa resultat för verksamheten vid centrumet. Utvärderingen ska syfta till att ge en samlad bild av de olika delarna i verksamheten när det gäller dels den statliga finansieringen som lärosätena beslutar om i fråga om medel för de strategiska forskningsområdena, dels den fördelning av resurser som styrelsen för centrumet beslutar om och dels annan statlig och privat finansiering. Även Kungl. Tekniska högskolans förvaltning av centrumet bör belysas i utvärderingen.

Resultatet av utvärderingen ska redovisas i en rapport till Regeringskansliet (Utbildningsdepartementet) senast den 30 juni 2015.
