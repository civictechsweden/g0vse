# Uppdrag att genomföra kompetensinsatser kring plan- och bygglagen (2010:900)

Boverket ska genomföra kompetensinsatser för att nya plan\- och bygglagen (2010:900\), förkortad PBL, ska få genomslag och för att främja en mer enhetlig och effektiv tillämpning av lagen. Kompetensinsatserna ska pågå 2014–2016\. Uppdraget består av följande delar: utveckling av tillämpningen av PBL, PBL\-utbildning för anställda i kommuner och på länsstyrelser samt vidareutveckling av nätverk av PBL\-experter. Uppdraget ska slutredovisas till Socialdepartementet senast den 14 december 2016\.
