# Uppdrag att samordna en försöksverksamhet med krav på lämplighet vid tillträde till lärar- och förskollärarutbildning

Regeringen ger Universitets\- och högskolerådet i uppdrag att samordna och vidta åtgärder för genomförandet av en treårig försöksverksamhet med krav på att den som antas till utbildning som leder till förskollärar\-, grundlärar\- eller ämneslärarexamen är lämplig för lärar\- eller förskolläraryrket.

Universitets\- och högskolerådet ska fortlöpande hålla Regeringskansliet (Utbildningsdepartementet) informerat om försöksverksamheten. I övrigt ska Universitet\- och högskolerådet redovisa uppdraget till Regeringskansliet (Utbildningsdepartementet) enligt följande. Rådets beslut om vilka lärosäten som ska få delta i verksamheten ska redovisas senast den 13 juni 2014\.

Uppdraget ska slutredovisas senast den 3 maj 2018\. I slutredovisningen ska en redogörelse över utvärderingen av försöksverksamheten ingå.
