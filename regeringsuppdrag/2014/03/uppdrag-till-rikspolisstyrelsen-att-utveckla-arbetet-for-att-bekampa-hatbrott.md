# Uppdrag till Rikspolisstyrelsen att utveckla arbetet för att bekämpa hatbrott

Regeringen uppdrar åt Rikspolisstyrelsen att utveckla arbetet för att bekämpa hatbrott.

I uppdraget ingår att

* i samråd med Åklagarmyndigheten och Brottsförebyggande rådet verka för en, inom och mellan myndigheterna, enhetlig praktisk tillämpning av begreppet hatbrott,
* stärka kunskapen inom polisen om hatbrott samt
* verka för att förtroendet för polisen hos personer inom grupper som är särskilt utsatta för hatbrott ökar.

Uppdraget ska redovisas till regeringen senast den 27 februari 2015. Av redovisningen ska framgå vilka åtgärder som har vidtagits, vilka resultat som har uppnåtts och hur polismyndigheterna har integrerat arbetet mot hatbrott i sin verksamhet.
