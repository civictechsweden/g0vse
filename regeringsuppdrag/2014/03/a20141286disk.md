# Medel till Folkbildningsrådet för insats om mänskliga rättigheter inom folkbildningen

Folkbildningsrådet ska fördela medel till folkhögskolor och studieförbund i syfte att stärka kunskaperna om de mänskliga rättigheterna i samhället.

Insatsen ska främst rikta sig till deltagare som bedöms ha behov av utökade kunskaper om de mänskliga rättigheterna och till personer som inom folkbildningen utbildar sig inom yrken som innefattar skyldigheter inom den offentliga sektorn när det gäller den enskildes mänskliga rättigheter.

Folkbildningsrådet ska senast den 1 juli 2014 redovisa en planering för insatsen. Uppdraget ska redovisas årligen i samband med Folkbildningsrådets ordinarie redovisning i februari. Av redovisningen ska det framgå vilka insatser som har genomförts och hur medlen har använts.

Av slutredovisningen 2017 ska även resultatet av insatsen framgå. Redovisningarna skickas in till Regeringskansliet.
