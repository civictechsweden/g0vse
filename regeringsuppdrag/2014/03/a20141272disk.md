# Tillsyn avseende registrering av känsliga personuppgifter på grundval av etniskt ursprung

Regeringen uppdrar åt Datainspektionen att inom ramen för sin tillsynsverksamhet göra en tillsyn över hur personuppgiftslagen och andra registerförfattningar följs inom socialtjänsten och på bostadsmarknaden, med avseende på behandling av känsliga personuppgifter som avslöjar etniskt ursprung, i första hand med inriktning på uppgifter om romer och i andra hand med inriktning på uppgifter om annat etniskt ursprung.

Uppdraget ska redovisas till Regeringskansliet (Arbetsmarknadsdepartementet, med kopia till Justitiedepartementet) senast den 5 december 2014.
