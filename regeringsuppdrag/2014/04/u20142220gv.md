# Uppdrag om översyn av föreskrifter om relevanta yrkeskunskaper

Universitets- och högskolerådet och Statens skolverk ska genomföra en översyn av de föreskrifter som berör vad som är kvalificerade och relevanta yrkeskunskaper när det gäller tillträde till utbildning som leder till yrkeslärarexamen samt behörighet att undervisa i yrkesämnen i gymnasieskolan och gymnasiesärskolan.

Universitets- och högskolerådet och Skolverket ska fortlöpande hålla Regeringskansliet (Utbildningsdepartementet) informerat om genomförandet av uppdraget. Uppdraget ska redovisas gemensamt av myndigheterna till Regeringskansliet (Utbildningsdepartementet) senast 1 september 2014.
