# Uppdrag om teknisk implementering av farmaceutkryss

Regeringen ger E\-hälsomyndigheten i uppdrag att genomföra en teknisk implementering av förslaget om farmaceuters möjlighet att motsätta sig ett utbyte av läkemedel i enlighet med regeringens proposition Ökad tillgänglighet och mer ändamålsenlig prissättning av läkemedel (prop. 2013/14:93\). Implementeringen ska vara genomförd senast den 31 december 2014\.
