# Uppdrag till Statens skolverk att vidta kunskapshöjande insatser i skolan om främlingsfientlighet och liknande former av intoler

Regeringen uppdrar åt Statens skolverk att vidta kunskapshöjande insatser i skolan om främlingsfientlighet och liknande former av intolerans.

I uppdraget ingår att myndigheten via sin hemsida ska sammanställa information på ett pedagogiskt och lättillgängligt sätt om det arbete som utförs av myndigheter, organisationer m.fl. i syfte att förmedla kunskap och sprida information om metoder i frågor om främlingsfientlighet och liknande former av intolerans. I sammanställningen bör även ingå aktuella undersökningar och forskningsrapporter.

I uppdraget ingår även att myndigheten ska genomföra fortbildning i frågor om främlingsfientlighet och liknande former av intolerans. I denna del av uppdraget ingår att utveckla material till konkret stöd i frågor om främlingsfientlighet och liknande former av intolerans.

För samtliga delar av uppdraget gäller att målgruppen för aktiviteterna ska vara skolhuvudmän, förskolechefer och rektorer, förskollärare i förskola, lärare och fritidspersonal i skola och fritidshem.

Den totala kostnaden för att genomföra uppdraget beräknas till högst 9 000 000 kronor för perioden 2014\-2017\. Regeringen har för avsikt att avsätta 2 000 000 kronor 2015 och beräknar 3 000 000 kronor 2016 respektive 2017 för att genomföra uppdraget, under förutsättning att riksdagen anvisar medel för ändamålet.

Skolverket ska senast den 23 februari årligen redovisa till Kammarkollegiet och Regeringskansliet hur tilldelade medel har använts.
