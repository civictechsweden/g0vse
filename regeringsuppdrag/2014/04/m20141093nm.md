# Uppdrag beträffande strandskyddet vid små sjöar och vattendrag

Regeringen ger Naturvårdsverket i uppdrag att föreslå hur strandskyddet skulle kunna ändras till att i huvudsak inte omfatta små sjöar och vattendrag. I uppdraget ingår även att utreda hur små vattenmiljöer som är viktiga för djur- och växtlivet fortsättningsvis ska kunna tillförsäkras ett lämpligt skydd. Naturvårdsverket ska därutöver föreslå en tydligare och mer ändamålsenlig ordning för strandskyddet i och vid konstgjorda sjöar och vattendrag.

Uppdraget ska redovisas till Miljödepartementet senast den 1 november 2014.
