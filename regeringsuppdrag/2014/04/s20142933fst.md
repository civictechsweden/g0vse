# Uppdrag att fördela medel för en satsning för förbättrade stöd- och behandlingsinsatser vid omhändertagande av berusade personer

Regeringen ger Kammarkollegiet i uppdrag att under 2014 fördela 35 000 000 kronor för att stödja ett lokalt och regionalt utvecklingsarbete med syfte att öka den medicinska säkerheten och förbättra omvårdnaden om personer som omhändertas enligt lagen (1976:511)om omhändertagande av berusade personer, förkortad LOB. Uppdraget ingår i en treårig satsning under perioden 2014–2016.

Medlen ska fördelas i enlighet med bilaga 1. De organ som räknas upp i bilagan och som rekvirerat medel ska senast 31 mars 2015 lämna en partsgemensam redovisning av genomförda åtgärder till Socialdepartementet.
