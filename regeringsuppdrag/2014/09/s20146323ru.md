# Uppdrag att ta fram ett underlag till en handlingsplan för en genomgående elektronisk inköpsprocess

Regeringen uppdrar åt Konkurrensverket att ta fram ett underlag till en handlingsplan för en genomgående elektronisk inköpsprocess. Uppdraget ska utföras i samverkan med Ekonomistyrningsverket (ESV) och i samråd med Sveriges Kommuner och Landsting (SKL). Uppdraget ska redovisas till Socialdepartementet senast den 1 oktober 2015.
