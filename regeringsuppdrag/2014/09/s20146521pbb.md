# Uppdrag angående tillämpningen av miljöbalkens bestämmelser om riksintressen

Regeringen ger Boverket i uppdrag att prioritera uppgiften att samordna sektorsmyndigheternas arbete med riksintressefrågan i syfte att förtydliga riksintresseunderlaget och att hålla det uppdaterat samt att efter samråd med berörda myndigheter ta fram en vägledning om vad påtaglig skada på riksintressen innebär i planprocessen. Boverket ska redovisa uppdraget till Socialdepartementet senast den 15 april 2016 respektive senast den 15 april 2017\.
