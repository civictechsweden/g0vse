# Uppdrag om utvärdering av arbetet med sociala insatsgrupper

Regeringen beslutar att ge Socialstyrelsen i uppdrag att låta utvärdera arbetet med sociala insatsgrupper. I uppdraget ingår att:

* utvärdera resultatet för de individer som varit föremål för arbete i en social insatsgrupp och
* utvärdera samverkansformen sociala insatsgrupper.

Uppdraget ska genomföras i samråd med berörda myndigheter, t.ex. Rikspolisstyrelsen, Arbetsförmedlingen, Skolverket och Brottsförebyggande rådet.

Utvärderingen ska redovisas till regeringen (Justitiedepartementet och Socialdepartementet) senast den 30 september 2017. En delredovisning av arbetet ska lämnas senast den 28 februari 2016.
