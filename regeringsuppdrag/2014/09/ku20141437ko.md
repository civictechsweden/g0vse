# Uppdrag till Statskontoret att genomföra en utvärdering av de statliga insatserna för Umeå kulturhuvudstad 2014

Regeringen ger i uppdrag till Statskontoret att genomföra en utvärdering av de statliga insatserna för Umeå kulturhuvudstad 2014. Kulturhuvudstadsåret finansieras av Umeå kommun, Europeiska kommissionen och svenska staten. Regeringen har i budgetpropositionen för 2013 och 2014 anslagit totalt 75 miljoner kronor för kulturhuvudstadsåret i Umeå.

## I utvärderingen ska Statskontoret särskilt

* bedöma uppnådda resultat i förhållande till målsättningen med de statliga insatserna,
* bedöma de statliga insatsernas betydelse för resultatet,
* beskriva och analysera de statliga insatserna utifrån ett organisatoriskt perspektiv.

Utvärderingen ska även bidra till att skapa ökat kunskapsunderlag om betydelsen av denna typ av statliga insatser för kulturlivets utveckling och samhället i stort.

Uppdraget ska redovisas till Regeringskansliet (Kulturdepartementet) senast den 1 oktober 2015.
