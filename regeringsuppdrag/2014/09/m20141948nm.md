# Uppdrag att ta fram riktlinjer och en genomförandeplan avseende regionala handlingsplaner för grön infrastruktur

Regeringen uppdrar åt Naturvårdsverket att tillsammans med Havs\- och vattenmyndigheten, Statens jordbruksverk, Boverket, Trafikverket och Skogsstyrelsen ta fram riktlinjer och en genomförandeplan för länsstyrelsernas arbete med samordning och utveckling av regionala handlingsplaner för grön infrastruktur i land och vatten. Myndigheterna ska även ge råd och stöd i utvecklingen av de regionala handlingsplanerna.

Uppdraget ska redovisas till Miljödepartementet senast den 1 oktober 2015\. En delredovisning av hur arbetet fortskrider ska ske till Miljödepartementet senast den 1 december 2014\.
