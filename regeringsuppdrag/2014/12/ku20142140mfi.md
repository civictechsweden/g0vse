# Uppdrag till Gymnastik- och idrottshögskolan, Centrum för idrottsforskning att följa upp statens stöd till idrotten

Gymnastik\- och idrottshögskolan, Centrum för idrottsforskning (CIF) ska under 2015 genomföra en fördjupad analys av hur idrottsrörelsen bidrar till demokratisk fostran och delaktighet bland befolkningen. Analysen ska utgå ifrån de mål och syften staten har med sin bidragsgivning och särskilt intresset av en fri och självständig idrottsrörelse, byggd på ideellt engagemang, och som värnar om demokratisk utveckling och delaktighet.
