# Uppdrag att redovisa åtgärder för att säkerställa en bättre kontroll och en mer rättssäker hantering av assistansersättningen

Regeringen beslutar att ge Försäkringskassan i uppdrag att redovisa åtgärder för bättre kontroll och en mer rättssäker hantering av assistansersättningen. Försäkringskassan ska senast den 2 maj 2014 till Socialdepartementet redovisa åtgärder som myndigheten avser att vidta med anledning av uppdragets två första delar tillsammans med en plan för genomförandet av de olika åtgärderna. Denna redovisning ska även innehålla indikatorer med avseende på regionala skillnader. En närmare specifikation av vad olika medicinska underlag ska innehålla ska redovisas till Socialdepartementet senast den 30 juni 2014.
