# Uppdrag om deltagande i e-SENS

Regeringen uppdrar åt Ekonomistyrningsverket (ESV) att leda det svenska projektet med övriga svenska myndigheter som deltar i det europeiska projektet Electronic Simple European Networked Services (e\-SENS) samt att samordna och koordinera det svenska deltagandet i projektet. ESV ska ge stöd till pilotprojekt för elektronisk handel samt medverka i arbetet kring generella infrastrukturkomponenter. I uppdraget ingår även att ESV ska delta i styrelsen för e\-SENS samt i olika arbetsgrupper, t.ex. avseende långsiktig förvaltning och kommunikation. Uppdraget är en fortsättning på det uppdrag regeringen lämnade ESV den 14 mars 2013 (dnr N2012/5930/ITP\*).

\* Regeringsbeslutet Uppdrag om deltagande i e\-SENS, dnr N2014/637/ITP hänvisar till N2013/5930/ITP men korrekt dnr är N2012/5930/ITP.
