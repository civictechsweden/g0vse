# Uppdrag om rapportering av insatser i syfte att främja lika rättigheter och möjligheter för hbt-personer

Diskrimineringsombudsmannen ska redovisa vidtagna och planerade insatser som syftar till att motverka diskriminering, homofobi och transfobi samt i övrigt verka för lika rättigheter och möjligheter oavsett sexuell läggning, könsidentitet eller könsuttryck.

Myndigheten ska i sin roll som strategisk myndighet även fungera som en pådrivande kraft och en kunskapsbas för andras arbete med dessa frågor.

Av redovisningen ska framgå i vilken utsträckning insatserna har genomförts i samråd med övriga strategiska myndigheter och organisationer som företräder hbt-personer.

Redovisningen ska vara Regeringskansliet tillhanda senast den 22 februari 2015.
