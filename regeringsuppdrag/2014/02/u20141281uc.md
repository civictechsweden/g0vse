# Uppdrag att genomföra insatser

Regeringen ger Ungdomsstyrelsen i uppdrag att samverka med ett antal kommuner för att vidareutveckla det metodmaterial som myndigheten har tagit fram i genomförandet av uppdraget att göra insatser för att öka kunskapen och medvetenheten om sexuell exploatering av barn och ungdomar (IJ2008/1824/UF, U2012/1355/UC). Syftet med uppdraget är att utveckla och förstärka det lokala arbetet med ungdomar från 13 till 18 år som riskerar att bli utsatta för sexuell exploatering och de ungdomar som har sålt sex eller bilder av sig själva med sexuellt innehåll. Dialog ska föras med ungdomar från 13 till 18 år och omfatta deras önskemål om och synpunkter på vilket bemötande de har behov av från lärare, elevhälsa, föreningsledare, fritidsledare m.fl.

Uppdraget ska redovisas senast den 31 mars 2015 i en skriftlig rapport till Regeringskansliet (Socialdepartementet, med kopia till Utbildningsdepartementet). Rapporten ska innefatta en beskrivning av genomförda insatser och deras resultat samt en redovisning av hur medlen har använts.
