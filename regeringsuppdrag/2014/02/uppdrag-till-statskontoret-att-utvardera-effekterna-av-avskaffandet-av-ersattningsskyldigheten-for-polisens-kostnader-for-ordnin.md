# Uppdrag att utvärdera effekterna av avskaffandet av ersättningsskyldigheten för polisens kostnader för ordningshållning

Regeringen uppdrar åt Statskontoret att utvärdera effekterna av avskaffandet av ersättningsskyldigheten för polisens kostnader för att hålla ordning vid offentliga tillställningar och allmänna sammankomster. I uppdraget ingår att analysera om polisens insatser och anordnares arbete för att upprätthålla ordning och säkerhet vid evenemangen förändrats i något avseende med anledning av reformen. Statskontoret ska även analysera om avskaffandet av ersättningsskyldigheten föranlett andra effekter av betydelse. Kostnadsaspekterna ska belysas särskilt.

Uppdraget ska redovisas till Regeringskansliet (Justitiedepartementet) senast den 31 december 2015\.
