# Uppdrag att förenkla och förtydliga förutsättningarna för medborgarkontakter

Regeringen ger Inspektionen för vård och omsorg, (IVO), i uppdrag att se över hur myndighetens service till och bemötande av allmänheten kan utvecklas och tydliggöras. I uppdraget ingår att formulera ett serviceåtagande som tydligt anger vad allmänheten kan förvänta sig av kontakterna med myndigheten samt att regelbundet följa upp och utvärdera allmänhetens synpunkter på verksamhetens service och bemötande. Uppdraget bör utföras i samråd med företrädare för patient- och brukarorganisationer.

En delredovisning av uppdraget såvitt gäller att utveckla och förtydliga service och bemötande för hanteringen av enskildas klagomål inom hälso- och sjukvård ska lämnas till Socialdepartementet senast den 30 juni 2014. Uppdraget ska slutredovisas den 31 december 2014.
