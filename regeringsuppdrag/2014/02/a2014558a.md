# Uppdrag till Statskontoret avseende utvärdering av stöd för yrkesintroduktionsanställningar

Regeringen uppdrar åt Statskontoret att medverka i utvärderingen av stödet för yrkesintroduktionsanställningar.

Statskontoret ska göra en övergripande bedömning av om stödet når syftet att stimulera till anställning av unga och bidra till en smidigare övergång från utbildning till arbete för unga.

### Ärendet

Avgörande steg för nya och bredare vägar till jobb för unga har tagits inom ramen för trepartssamtalen mellan regeringen och arbetsmarknadens parter.

Parterna har inom ett antal avtalsområden tecknat s.k. yrkesintroduktionsavtal i syfte att underlätta ungas övergång från skola till arbetsliv och säkerställa arbetsgivarnas långsiktiga kompetensförsörjning.

Regeringen bedömer att yrkesintroduktionsanställningar har potential att väsentligt bidra till att underlätta arbetsmarknadsinträdet för unga och därigenom minska ungdomsarbetslösheten.

För att stimulera till anställning av unga på basis av yrkesintroduktionsavtal har ett ekonomiskt stöd till arbetsgivare införts. Stödet består av en lönesubvention och ett ekonomiskt handledarstöd
