# Uppdrag angående kunskapsunderlag och beslutsstöd inom verksamhetsområdet stöd till personer med funktionsnedsättning

Regeringen beslutar att ge Socialstyrelsen i uppdrag att utveckla och sammanställa ett kunskapsunderlag inom verksamhetsområdet stöd till personer med funktionsnedsättning samt att i samarbete med Sveriges Kommuner och Landsting (SKL) utveckla ett beslutsstöd avsett att användas inom detta verksamhetsområde. I uppdraget ingår även att i samarbete med SKL, utifrån bland annat kvalitetsregistret Beteendemässiga och Psykiska Symtom vid Demens (BPSD), ta fram ett motsvarande stöd för personer med funktionsnedsättning som har demenssjukdom. Uppdraget ska redovisas till Socialdepartementet senast den 1 december 2015\. En delredovisning ska, gemensamt med SKL, lämnas till Socialdepartementet senast den 22 december 2014\.
