# Uppdrag till Konkurrensverket avseende utvärdering av stöd för yrkesintroduktionsanställningar

Regeringen uppdrar åt Konkurrensverket (KKV) att utvärdera effekterna av stödet för yrkesintroduktionsanställningar. KKV ska fokusera på konkurrenseffekter av stödet för yrkesintroduktionsanställningar i ljuset av selektiviteten i åtgärden (bara arbetsgivare som omfattas av kollektiv-avtal om yrkesintroduktion kan få ta del av stödet).

### Ärendet

Avgörande steg för nya och bredare vägar till jobb för unga har tagits inom ramen för trepartssamtalen mellan regeringen och arbetsmarknadens parter.

Parterna har inom ett antal avtalsområden tecknat s.k. yrkesintroduktionsavtal i syfte att underlätta ungas övergång från skola till arbetsliv och säkerställa arbetsgivarnas långsiktiga kompetensförsörjning.

Regeringen bedömer att yrkesintroduktionsanställningar har potential att väsentligt bidra till att underlätta arbetsmarknadsinträdet för unga och därigenom minska ungdomsarbetslösheten.

För att stimulera till anställning av unga på basis av yrkesintroduktionsavtal har ett ekonomiskt stöd till arbetsgivare införts. Stödet består av en lönesubvention och ett ekonomiskt handledarstöd
