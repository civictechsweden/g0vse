# Uppdrag att göra en kostnads-nyttoanalys avseende förändrad flyttprocess

Regeringen uppdrar åt Energimarknadsinspektionen att utreda kostnaden för och nyttan av att införa en ordning där elhandelsföretagen får ansvara för elkundens elnätsavtal i samband med att kunden flyttar från en bostad till en annan. Utvärderingen ska ha sin utgångspunkt i dagens system för informationsutbyte mellan nätägare och elhandlare. I uppdraget ska Energimarknadsinspektionen ta i beaktande ett möjligt drifttagande av en central informationshanteringsmodell inom 3–4 år.

Uppdraget ska redovisas till Regeringskansliet (Miljödepartementet) senast den 15 mars 2015\. Uppdraget kan enligt särskild överens\-kommelse mellan företrädare för Regeringskansliet (Miljödeparte\-mentet) och Energimarknadsinspektionen rapporteras vid annan tidpunkt än vad som här angivits.
