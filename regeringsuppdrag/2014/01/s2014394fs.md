# Uppdrag att strukturera nationella riktlinjer för vissa kroniska sjukdomar så att de kan tillgängliggöras i digitala format

Regeringen ger Socialstyrelsen i uppdrag att innehållsmässigt strukturera nationella riktlinjer och tillhörande indikatorer för sjukdomarna depression och ångest samt stroke och demens så att de kan tillgängliggöras i digitala format. I uppdraget ingår att göra en analys av vilka användningsområden och utvecklingsmöjligheter som finns för riktlinjerna och hur sådana data bäst kan tillgängliggöras för mottagaren till exempel i form av öppna data. Uppdraget ska delredovisas till Socialdepartementet senast den 15 februari 2015 och 2016 samt slutligt redovisas senast den 15 februari 2017.
