# Uppdrag att analysera konsekvenser av en sammanhållen merkostnadsersättning till personer med funktionsnedsättning

Regeringen beslutar att ge Försäkringskassan i uppdrag att utifrån nuvarande regler för handikappersättning och vårdbidrag genomföra en analys av tänkbara konsekvenser av ett system där ersättning för merkostnader inte regleras i samma stödform som ersättning för hjälpbehov respektive för behov av tillsyn och vård. I uppdraget ingår även att kartlägga de merkostnader som i dag täcks av handikappersättningen och vårdbidraget. Försäkringskassan ska redovisa sitt uppdrag till Socialdepartementet senast den 14 maj 2014.
