# Uppdrag att främja attraktiva natur- och kulturmiljöer i nya och befintliga gruvsamhällen

Regeringen uppdrar åt Riksantikvarieämbetet (RAÄ) att utveckla, samla och sprida goda exempel på hur kulturmiljön kan tas till vara och bli en viktig resurs i områden där gruvor öppnas på nytt. I uppdraget ingår också att efter samråd med Tillväxtverket verka för att kulturarvet tas till vara av både gruvnäringen och besöksnäringen och att främja samverkan mellan dessa. Uppdraget bör i första hand vara inriktat på Bergslagen och utföras i samverkan med berörda länsstyrelser, aktörer som har samordningsansvar för regionalt tillväxtarbete samt i samråd med övriga berörda.
