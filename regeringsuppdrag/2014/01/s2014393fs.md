# Uppdrag att anpassa nationella riktlinjer för kroniska sjukdomar för primärvården

Regeringen ger Socialstyrelsen i uppdrag att strukturera och anpassa nationella riktlinjer för olika kroniska sjukdomar till förutsättningarna i primärvården. I utformningen av riktlinjerna ska frågor som rör patienter med samsjuklighet särskilt hanteras. I uppdraget ingår att göra en målgrupps\- och behovsanalys för att ta reda på hur riktlinjerna på bästa sätt ska utformas och kommuniceras till vårdpersonal på vårdcentraler, samt inom hemsjukvård och kommunal vård. Uppdraget ska delredovisas till Socialdepartementet senast den 15 februari 2015 samt slutligt redovisas senast den 15 februari 2016\.
