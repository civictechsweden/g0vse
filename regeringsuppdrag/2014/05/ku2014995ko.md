# Uppdrag till Centrum för lättläst att förbereda avveckling av stiftelsen och överföring av uppgifter till Myndigheten för tillgängliga medier

Stiftelsen för lättläst nyhetsinformation och litteratur, Centrum för lättläst får i uppdrag av regeringen att förbereda en avveckling av stiftelsen. Stiftelsens styrelse bestämmer närmare vilken dag avvecklingen sker.

Centrum för lättläst ska även förbereda för att Myndigheten för tillgängliga medier (MTM) övertar det statliga ansvaret för lättläst litteratur och nyhetsförmedling den 1 januari 2015.

Uppdraget ges med förbehåll för riksdagens beslut i nödvändiga delar.
