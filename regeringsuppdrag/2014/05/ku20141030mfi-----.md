# Uppdrag till Myndigheten för radio och tv att se över systemet med förhandsprövning av nya tjänster

Regeringen uppdrar åt Myndigheten för radio och tv att se över systemet med förhandsprövning av nya tjänster hos Sveriges Radio AB (SR), Sveriges Television AB (SVT) och Sveriges Utbildningsradio AB (UR). Myndigheten ska bl.a. undersöka om det finns behov av att skärpa kravet på anmälan av nya tjänster, med tanke på att ingen ny tjänst ännu har anmälts. Uppdraget ska utföras med beaktande av bestämmelserna i yttrandefrihetsgrundlagen till skydd för yttrandefriheten. Om det bedöms motiverat ska myndigheten lämna förslag till förändringar.

Konkurrensverket ska beredas möjlighet att lämna synpunkter under uppdragets genomförande.

Uppdraget ska redovisas genom en rapport till Regeringskansliet (Kulturdepartementet) senast den 1 september 2015.
