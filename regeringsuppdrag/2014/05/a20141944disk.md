# Uppdrag för att samordna och utveckla länsstyrelsernas arbete för mänskliga rättigheter

Regeringen ger Länsstyrelsen i Dalarnas län i uppdrag att samordna och utveckla länsstyrelsernas arbete för de mänskliga rättigheterna. I uppdraget ingår att samordna ett fortsatt nätverk för samtliga länsstyrelsers arbete med mänskliga rättigheter.

Uppdraget ska utföras i dialog med Sveriges Kommuner och Landsting (SKL) och andra relevanta aktörer.

Länsstyrelsen i Dalarnas län ska årligen, senast den 1 april, lämna en rapport till Regeringskansliet (Arbetsmarknadsdepartementet) om hur arbetet har bedrivits det gångna året. Länsstyrelsen i Dalarnas län ska senast den 1 april 2017 lämna en slutredovisning till Regeringskansliet (Arbetsmarknadsdepartementet).
