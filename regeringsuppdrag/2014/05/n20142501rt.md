# Uppdrag att ta fram långsiktiga strategier för myndigheternas medverkan i det regionala tillväxtarbetet under perioden 2014–2020

Regeringen uppdrar åt Boverket, Havs\- och vattenmyndigheten, Naturvårdsverket, Post\- och telestyrelsen, Riksarkivet, Riksantikvarie\-ämbetet, Skogsstyrelsen, Statens energimyndighet, Statens jordbruks\-verk, Statens kulturråd, Stiftelsen Svenska Filminstitutet, Trafikverket och Verket för innovationssystem att ta fram långsiktiga strategier som ska vägleda och utveckla respektive myndighets medverkan i det regionala tillväxtarbetet och EU:s sammanhållningspolitik under perioden 2014–2020\. Strategierna ska grunda sig på någon eller flera av prioriteringarna i den nationella strategin för regional tillväxt och attraktionskraft 2014–2020\. Frågor avseende hållbar regional tillväxt bör beaktas.
