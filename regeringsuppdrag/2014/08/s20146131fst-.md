# Uppdrag att utveckla en modell för systematisk uppföljning av socialtjänstens arbete med mottagare av ekonomiskt bistånd

Regeringen beslutar att ge Socialstyrelsen i uppdrag att utveckla en modell för systematisk uppföljning av socialtjänstens arbete med att stödja personer med ekonomiskt bistånd till egen försörjning. Uppdraget avser att undersöka användbarheten av bedömningsinstrumentet FIA (förutsättningar för arbete) i socialtjänstens ordinarie verksamheter. Uppdraget ska delredovisas till Socialdepartementet senast den 15 april 2015 och en slutlig redovisning ska lämnas senast den 15 juni 2016\.
