# Uppdrag om genomförandet av systemen med producentansvar för förpackningar, returpapper, elutrustning och batterier

Regeringen uppdrar åt Naturvårdsverket att utreda och föreslå hur
– ett avgiftssystem för prövning och tillsyn i fråga om förordningarna om producentansvar för förpackningar, returpapper, elutrustning och batterier kan utformas för att Naturvårdverket ska ha möjlighet att bedriva en ändamålsenlig verksamhet,
– ett sanktionssystem kan utformas i fråga om förordningarna om producentansvar för förpackningar, returpapper och elutrustning, och
– tillämpningsområdet för förordningarna om producentansvar för förpackningar och returpapper bör utformas.

Uppdraget ska redovisas till Miljödepartementet senast 15 maj 2015 i fråga om hur ett avgiftssystem kan utformas och senast den 31 januari 2016 i övrigt.
