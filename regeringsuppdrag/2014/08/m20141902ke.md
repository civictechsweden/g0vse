# Uppdrag om omhändertagande av övergivna uttjänta fordon samt flyttning av fordon i vissa fall

Regeringen uppdrar åt Naturvårdsverket att utreda hur kommuner och staten (Trafikverket och Polisen) kan ersättas för sitt omhändertagande av övergivna uttjänta fordon där ägare inte går att finna. I uppdraget ingår även att undersöka hur ett producentfinansierat system för ersättning till en bilägare vid inlämning av en uttjänt bil till en auktoriserad bilskrotare skulle kunna utformas för att minska dumpning och illegal skrotning av bilar. Samtliga förslag på ersättningsmodeller ska konsekvensutredas och förslag ska därefter lämnas på den ersättningsmodell som bedöms vara lämplig att genomföra tillsammans med de författningsändringar som krävs för genomförandet.

Regeringen uppdrar åt Naturvårdsverket att även utreda konsekvenserna av en förändring i förordning (1982:198\) om flyttning av fordon i vissa fall, så att fordon kan få förflyttas akut vid risk för miljöskada.

Båda uppdrag ska ske i samråd med Trafikverket och Transportstyrelsen och efter dialog med relevanta aktörer.

Uppdraget ska redovisas till Miljödepartementet senast 27 november 2015\.
