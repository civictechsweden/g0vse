# Uppdrag inom hjälpmedelsområdet

Regeringen uppdrar till Myndigheten för delaktighet att genomföra följande uppdrag inom hjälpmedelsområdet:

1. Myndigheten för delaktighet ska utreda förutsättningarna för att kunna införa en ny webbaserad informationstjänst om konsumentprodukter som alternativ eller komplement till förskrivna hjälpmedel.

2. Myndigheten för delaktighet ska utarbeta en plan och strategi för hur arbetet med standardiseringen ska fortsätta att bedrivas till följd av organisationsförändringen på funktionshindersområdet.

3. Myndigheten för delaktighet ska följa upp hur användningen av hjälpmedel och konsumentteknik utvecklas för de målgrupper som statsbidraget för elektronisk kommunikation är avsett att nå, dvs. döva och hörselskadade, personer med dövblindhet, talskadade eller språkstörda personer.

Uppdragen ska redovisas till Socialdepartementet enligt följande:

- Deluppdrag 1 redovisas senast den 1 april 2015.
- Deluppdrag 2 redovisas senast den 1 november 2014.
- Deluppdrag 3 redovisas senast den 1 april 2015.
