# Uppdrag till Myndigheten för samhällsskydd och beredskap att redovisa underlag om det civila försvaret inför den planerade försvarspolitiska inriktningspropositionen 2015

Regeringen gav den 26 juni Myndigheten för samhällsskydd och beredskap (MSB) i uppdrag att senast den 28 november 2014 lämna underlag om det civila försvaret inför regeringens försvarspolitiska proposition. Underlaget ska utgå från Försvarsberedningens rapport Försvaret av Sverige \- Starkare försvar för en osäker tid. I underlaget ska MSB redovisa hur planeringen för det civila försvaret ska stärkas och utvecklas. MSB ska genomföra uppdraget i dialog med berörda myndigheter och aktörer.
