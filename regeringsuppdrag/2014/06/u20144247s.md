# Uppdrag att utarbeta stödmaterial och genomföra kompetensutvecklingsinsatser med anledning av ändringar i skollagen (2010:800)

Regeringen ger Statens skolverk i uppdrag att utarbeta stödmaterial och genomföra kompetensutvecklingsinsatser med utgångspunkt i de ändringar i skollagen (2010:800\) som har beslutats av riksdagen med anledning av propositionen Tid för undervisning – lärares arbete med stöd, särskilt stöd och åtgärdsprogram (prop. 2013/14:160 bet. 2013/14:UbU19, rskr. 2013/14:291, SFS 2014:456\). Skolverket ska även göra en bedömning av om ytterligare insatser bör genomföras av myndigheten med anledning av de ändringar i skollagen som har beslutats av riksdagen till följd av propositionen Minskade krav på dokumentation i skolan (prop. 2012/13:195, bet. 2013/14:UbU5, rskr. 2013/14:19, SFS 2013:796\). Skolverket ska utföra uppdraget under år 2014 och 2015\.

En delredovisning av uppdraget ska lämnas till Regeringskansliet (Utbildningsdepartementet) den 15 april 2015\. Uppdraget ska slutredovisas senast den 16 mars 2016\.
