# Uppdrag att utreda behovet av och förutsättningar för ökat byggande av småhus

Regeringen uppdrar åt Boverket att utreda behovet av och förutsättningarna för ett ökat byggande av småhus i storstadsregionerna. I uppdraget ingår att utreda orsakerna till att det byggs så få småhus i dag samt hur ett ökat byggande av småhus kan integreras med den pågående urbaniseringen och en hållbar stadsutveckling.

Boverket ska också efter samråd med berörda kommuner se över marktillgångarna i storstadsregionerna och redovisa var det anses lämpligt med ett utökat bestånd av småhus.

Uppdraget ska slutredovisas till Regeringskansliet (Socialdepartementet) senast den 29 maj 2015\.
