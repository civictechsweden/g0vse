# Uppdrag att föreslå hur information om exportmarknader kan samlas och tillgängliggöras

Regeringen uppdrar åt Sveriges export- och investeringsråd (Business Sweden) att i nära samarbete med Tillväxtverket och IVL Svenska Miljöinstitutet AB göra en förstudie för att undersöka alternativ för att samla och tillgängliggöra information (webbportal) om förutsättningarna på olika exportmarknader, särskilt när det gäller export av svensk miljöteknik. Uppdragets syfte är att undersöka om en webbaserad lösning är ett effektivt sätt för att underlätta för företagen att land för land få en god bild av t.ex. vilka svenska officiella aktörer som finns på plats, särskilda satsningar som öppnar för affärer, regelverk.
