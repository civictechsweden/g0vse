# Uppdrag till länsstyrelserna angående medborgarskapsceremonier

Länsstyrelserna ges i uppdrag att, efter samråd med Sveriges Kommuner och Landsting, verka för att kommunerna får information om hur medborgarskapsceremonier genomförs i andra kommuner, till exempel genom att utarbeta och sprida informationsmaterial med konkreta exempel på genomförande av medborgarskapsceremonier.

Uppdraget gäller tills vidare. Senast den 30 juni 2017 ska länsstyrelserna lämna en redovisning av genomförandet av uppdraget till Regeringskansliet (Arbetsmarknadsdepartementet) och redovisa eventuella fortsatta behov av stödåtgärder inom ramen för aviserade medel.

Genomförandet och redovisningen av uppdraget ska samordnas av Länsstyrelsen i Jönköpings län.
