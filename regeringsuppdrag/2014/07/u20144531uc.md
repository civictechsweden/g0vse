# Uppdrag om jämställdhet

Regeringen ger Myndigheten för ungdoms- och civilsamhällesfrågor, MUCF, i uppdrag att genomföra en jämställdhetssatsning riktad till pojkar och unga män i syfte att förebygga våld och sexistiskt beteende.

MUCF ska senast den 31 augusti 2015 rapportera uppdraget till Regeringskansliet (Utbildningsdepartementet.) I rapporten ska bl.a. pilotverksamheterna redovisas, liksom erfarenheterna från dem och andra relevanta våldspreventiva verksamheter. Redovisningen ska också innehålla de aktiviteter som vidtagits för att sprida dessa erfarenheter. MUCF ska även försöka bedöma effekterna av satsningen. Rapporten ska innehålla en ekonomisk redovisning.
