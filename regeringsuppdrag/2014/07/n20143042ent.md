# Uppdrag att vidareutveckla företagarportalen verksamt.se med ett system för företagens uppgiftslämnande

Regeringen uppdrar åt Tillväxtverket, Bolagsverket och Skatteverket att tillsammans med Uppgiftslämnarutredningen (N 2012:01\), vidareutveckla samt anpassa den myndighetsgemensamma företagarportalen verksamt.se och Uppgiftslämnarutredningens förslag om system för företagens uppgiftslämnande. Arbetet ska resultera i att Uppgiftslämnarutredningens förslag till funktionalitet (”Servicetjänst”) och verksamt.se samordnas till en funktionalitet på verksamt.se. Detta innebär bl.a. att verksamt.se nyttjas som användargränssnitt och inkluderar de funktioner som tidigare föreslogs ligga i ”Servicetjänsten”.
