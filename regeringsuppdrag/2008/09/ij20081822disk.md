# Uppdrag till Statens folkhälsoinstitut att undersöka hur våldsutsatta kvinnor som tillhör nationella minoriteter bemöts och stöd

Regeringen uppdrar till Statens folkhälsoinstitut att undersöka hur våldsutsatta kvinnor som tillhör nationella minoriteter bemöts och stöds av offentliga myndigheter.

Uppdraget omfattar perioden till och med den 31 december 2010 och är indelat i två etapper. Uppdraget ska utföras enligt bilagan.

Statens folkhälsoinstitut ska redovisa den första etappen av uppdraget till Regeringskansliet (Integrations- och jämställdhetsdepartementet) senast den 1 september 2009. Statens folkhälsoinstitut ska vidare senast den 31 mars 2011 lämna en slutrapport om hur uppdraget har genomförts i sin helhet till Regeringskansliet (Integrations- och jämställdhetsdepartementet).
