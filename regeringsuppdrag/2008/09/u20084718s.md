# Uppdrag till Myndigheten för skolutveckling att genomföra insatser mot grövre våldsbrott i skolan

Regeringsuppdrag
Myndigheten för skolutveckling får i uppdrag att, bland annat utifrån Brottsförebyggande rådets uppdrag att kartlägga det grövre våldet i skolan, ta fram stödmaterial till skolorna om hur man kan arbeta brottsförebyggande med fokus på det grövre våldet. Stödmaterialet ska också innehålla en redovisning av den lagstiftning som gäller inom området samt skolans ansvar och befogenheter. Inför framtagandet av stödmaterialet ska elevers synpunkter inhämtas och tas tillvara exempelvis genom en referensgrupp.
Uppdraget ska redovisas till regeringen senast den 1 juni 2009.
