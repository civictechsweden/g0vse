# Uppdrag till Myndigheten för skolutveckling att genomföra vissa implementeringsinsatser

Regeringsuppdrag

Myndigheten för skolutveckling ska stödja införandet av en förändrad individuell utvecklingsplan med skriftliga omdömen. Målgrupperna för implementeringsinsatserna är huvudmän, rektorer och lärare samt föräldrar och elever.

I arbetet ska myndigheten beakta behovet av informationsmaterial till föräldrar och elever med annat modersmål än svenska samt anpassa informationen så att den blir tillgänglig för personer med funktionsnedsättning. Uppdraget ska genomföras under 2008 och 2009\.

Myndighetens arbete med detta uppdrag ska ske i samverkan med Statens skolverk, som genom beslut denna dag fått i uppdrag att revidera allmänna råden om individuella utvecklingsplaner och följa upp och utvärdera införandet av skriftliga omdömen.

Uppdraget ska slutrapporteras till Regeringskansliet (Utbildningsdepartementet) senast den 1 december 2009\.
