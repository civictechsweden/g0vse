# Uppdrag till Brottsförebyggande rådet att kartlägga grövre våldsbrott i skolan

Regeringsuppdrag

Brottsförebyggande rådet (Brå) får i uppdrag att genomföra en kartläggning av grövre våldsbrott i skolan i syfte att öka kunskaperna om bland annat förekomsten och utvecklingen av det grövre våldet i skolorna. Kartläggningen ska också omfatta en beskrivning av det grövre våldet i skolorna, exempelvis vem som begår det, hur det yttrar sig och vem det riktar sig mot.

Ett viktigt led i uppdraget är att kartlägga skolornas erfarenheter av grövre våld och hur skolorna arbetar för att motverka förekomsten av grövre våldsbrott i skolan. Brå ska även redogöra för internationella erfarenheter av och redovisa goda exempel på brottsförebyggande arbete avseende grövre våldsbrott i skolmiljö i syfte att ytterligare kunna stärka det brottsförebyggande arbetet på nationell nivå. I kartläggningen ska elevers synpunkter inhämtas och tas tillvara exempelvis genom en referensgrupp.

Uppdraget ska redovisas till regeringen senast den 31 mars 2009\.
