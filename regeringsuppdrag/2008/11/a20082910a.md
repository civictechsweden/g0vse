# Uppdrag i fråga om utökad sökaktivitet

Regeringen uppdrar åt Arbetsförmedlingen att analysera och redovisa förslag på nya metoder avseende hur de arbetslösas arbetssökande kan följas upp i syfte att öka sökaktiviteten och sannolikheten för dem att få ett arbete.

Förslagen ska utformas så att det tydliggörs att det är den arbetssökande som har ansvaret för att, inför Arbetsförmedlingen, redovisa och styrka vilka aktiviteter han eller hon har utfört.

Uppdraget ska utföras i samråd med Inspektionen för arbetslöshetsförsäkringen (IAF) och redovisas till Arbetsmarknadsdepartementet senast den 9 januari 2009\.
