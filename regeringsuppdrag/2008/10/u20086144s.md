# Uppdrag till Statens skolverk om förslag till förtydliganden i läroplanen för förskolan

Regeringsuppdrag

Regeringen ger Statens skolverk i uppdrag att föreslå förtydliganden och kompletteringar av vissa mål i läroplanen för förskolan. Skolverket ska också föreslå hur förskollärarnas ansvar kan förtydligas i läroplanen samt även föreslå riktlinjer för uppföljning och utvärdering av förskolans verksamhet.

Skolverket ska redovisa inriktningen av förslag till förtydliganden av läroplanen i förskolan till Regeringskansliet (Utbildningsdepartementet) senast den 31 mars 2009\. Uppdraget i sin helhet ska redovisas till Regeringskansliet (Utbildningsdepartementet) senast den 30 september 2009\.
