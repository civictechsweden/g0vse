# Uppdrag i fråga om EG - förordning 883/04 om samordning av de sociala trygghetssystemen samt dess tillämpningsförordning

## Del 1 av uppdraget

IAF får i uppdrag att analysera om Sverige ska ha en gemensam kontaktpunkt för både socialförsäkringsförmåner och arbetslöshetsförmåner eller om Sverige ska ha två kontaktpunkter; Försäkringskassan för socialförsäkringsförmåner och IAF för arbetslöshetsförmåner.

IAF ska göra en konsekvensbedömning av båda alternativen där skäl för och emot respektive alternativ ska presenteras.

Del 1 av uppdraget ska redovisas senast den 20 maj 2008\.

## Del 2 av uppdraget

IAF ska genomföra en översiktlig analys av vad som behöver göras på nationell nivå för att genomföra dels de nya EG\-bestämmelserna rörande arbetslöshetsförmåner, dels det föreslagna gemensamma systemet inom EU för elektroniskt utbyte av försäkringsinformation.

Del 2 av uppdraget ska redovisas senast den 31 december 2008\.
