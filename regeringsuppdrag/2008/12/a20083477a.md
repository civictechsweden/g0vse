# Uppdrag att bilda anordnargrupp

Regeringen uppdrar åt Arbetsförmedlingen att i samråd med Svenska ESF-rådet bilda en anordnargrupp för att säkerställa sysselsättningstillfällen för deltagarna i den tredje fasen av jobb- och utvecklingsgarantin.

Anordnargruppen ska bestå av olika intressenter, med lokal och regional kännedom, såsom representanter för kommuner, landsting, sociala företag, näringslivet och statliga myndigheter. Anordnargruppens uppgift ska vara att bidra till att säkerställa sysselsättningstillfällen för deltagarna i den tredje fasen av jobb- och utvecklingsgarantin.

Arbetsförmedlingen ska senast den 27 februari 2009 och den 3 augusti 2009 redovisa hur arbetet i anordnargruppen fortlöper till Regeringskansliet Arbetsmarknadsdepartementet).
