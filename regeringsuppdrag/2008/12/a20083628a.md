# Uppdrag att upphandla kompletterande aktörer

Regeringen uppdrar åt Arbetsförmedlingen att upphandla kompletterande aktörer som erbjuder arbetslösa en personlig coach.

Det är regeringens ambition att Arbetsförmedlingens kompetens och tjänsteutbud ska kompletteras med flera olika aktörer, bland annat bemanningsföretag.

Syftet är att göra utbudet av förmedlingstjänster större och mer diversifierat, vilket kan bidra till att förbättra matchningen, och ge förbättrad service till arbetslösa.

Det är viktigt att en mångfald av olika aktörer runtom i hela landet engageras i upphandlingen och att mindre lokala aktörer ges möjlighet att medverka.
