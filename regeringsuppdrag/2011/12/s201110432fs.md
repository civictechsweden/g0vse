# Uppdrag att utbetala bidrag till landstingen för en tillgänglighetssatsning för barn och unga med psykisk ohälsa

Regeringen uppdrar åt Socialstyrelsen att, efter rekvisition från landstingen, fördela 214 000 000 kronor för 2011 för att stödja huvudmännen i arbetet med att förbättra tillgängligheten till rätt insatser för barn och unga med psykisk ohälsa. Fördelningen ska ske i enlighet med vad som anges i bilagan. Socialstyrelsen ska även administrera eventuella återkrav av medel inom ramen för bidraget.

Utbetalningen är en följd av 2011 års överenskommelse mellan regeringen och Sveriges Kommuner och Landsting om fortsatta insatser för att förbättra patienters tillgänglighet till hälso\- och sjukvård (bilaga).
