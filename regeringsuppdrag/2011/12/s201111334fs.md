# Uppdrag att utbetala medel till kunskapsproduktion, kunskapsspridning och implementering inom området psykosociala insatser för personer med psykiska funktionsnedsättningar

Regeringen beslutar att avsätta 8 000 000 kronor för kunskapsproduktion, kunskapsspridning och implementering inom området psykosociala insatser för personer med psykiska funktionsnedsättningar. Lunds universitet får rekvirera medlen från Kammarkollegiet under följande villkor:

* Medlen ska användas för kunskapsproduktion, kunskapsspridning och implementering inom området psykosociala insatser för personer med psykiska funktionsnedsättningar.
* En extern utvärdering av verksamheten ska inkomma till Regeringskansliet (Socialdepartementet) senast den 1 november 2012.
* Lunds universitet ska redovisa resultatet av arbetet till Regeringskansliet (Socialdepartementet) senast den 1 december 2012. I rapporten ska Lunds universitet redovisa hur utbetalade medel har använts.
