# Uppdrag att genomföra insatser för jämställdhet inom skolväsendet

Regeringen uppdrar åt Statens skolverk att genomföra insatser i syfte att främja jämställdhet i skolväsendet enligt skollagen (2010:800\).

Uppdraget avser följande insatser:

* insatser för kompetensutveckling i syfte att främja jämställdhet och sprida kunskap baserad på bred vetenskaplig grund och beprövad erfarenhet för att främja varje elevs lika möjligheter att uppnå målen,
* fortbildning och stöd i sex\- och samlevnadsundervisningen,
* insatser för att motverka hedersproblematik,
* insatser för att stimulera elevers läs\-, skriv\- och språkutveckling,
* insatser för stärkt kvalitet och jämställdhetsperspektiv i studie\- och yrkesvägledningen, och
* genomföra en kartläggning och analys av åtgärder som har gjorts i syfte att öka andelen män i förskolan.

Uppdraget ska årligen redovisas i Skolverkets årsredovisning och slutredovisas senast den 1 mars 2015\. De administrativa kostnaderna ska särredovisas. Statskontoret ska utvärdera genomförda insatser och analysera dess resultat.
