# Ändring av uppdrag till Statskontoret att följa myndigheternas genomförande av etableringsreformen

Med ändring av beslut den 25 november 2010 beslutar regeringen att det i uppdraget till Statskontoret även ska ingå att bedöma hur väl etableringslotsar och kommuner, utifrån respektive roll och ansvar, bidrar till ett effektivt genomförande av etableringsreformen. Med anledning av tilläggsuppdraget ska en slutrapport lämnas till Regeringskansliet (Arbetsmarknadsdepartementet) senast den 15 juni 2012.
