# Uppdrag om metoder för tidig upptäckt av cancer samt utbetalning av medel

Regeringen uppdrar åt Statens beredning för medicinsk utvärdering (SBU) att göra en systematisk litteraturgranskning och bedöma om det utöver screening finns metoder som har vetenskapligt dokumenterat gynnsamma effekter för tidig upptäckt av cancer. I uppdraget ingår att bedöma vilka metoder som är kostnadseffektiva.

SBU ska fortlöpande informera Regeringskansliet (Socialdepartementet) om arbetet med uppdraget. SBU ska till Regeringskansliet (Socialdepartementet) lämna en delrapport senast den 31 maj 2012 och en slutrapport senast den 1 november 2013.
