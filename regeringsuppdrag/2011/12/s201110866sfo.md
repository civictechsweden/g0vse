# Uppdrag att förbereda överföring av verksamhet inom Skatteverkets verksamhetsstöd till Statens servicecenter

Skatteverket ska förbereda överföring och bistå Utredningen om ett myndighetsgemensamt servicecenter för en effektivare statlig administration (Fi 2010:08\) med inordnandet av de delar av Ekonomienheten inom Skatteverkets verksamhetsstöd som är lokaliserade till Gävle i den nya myndigheten Statens servicecenter den 1 juni 2012\.

I uppdraget ingår också att Skatteverket ska stödja utredningen så att det finns adekvata övergångslösningar gällande it\-system och lokaler tills dess att Statens servicecenters långsiktiga lösningar är etablerade senast vid utgången av 2013\.

Skatteverket ska vid genomförandet av uppdraget beakta vad som anges i 6 b § lagen (1982:80\) om anställningsskydd.

Skatteverket ska fortlöpande informera Socialdepartementet och Finansdepartementet om uppdragets bedrivande och redovisa en slutrapport till Socialdepartementet och Finansdepartementet senast den 1 juli 2012\.
