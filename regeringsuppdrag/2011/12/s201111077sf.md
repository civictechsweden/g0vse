# Uppdrag om förenklingsarbete

Regeringen uppdrar åt Försäkringskassan att identifiera förenklingar av betydelse för den praktiska hanteringen av ärenden, både från medborgarnas och myndighetens perspektiv i syfte att göra det lättare att göra rätt.

Försäkringskassan ska till regeringen lämna förslag på de regeljusteringar som krävs för att genomföra sådana förenklingar. Justeringarna ska rymmas inom ramen för grundprinciperna i dagens regelverk.

I genomförandet av uppdraget ska erfarenhet från myndighetens kontrollverksamhet och kundsynpunktshanteringssystem tillvaratas och användas som underlag.

Uppdraget ska redovisas till Socialdepartementet senast den 16 april 2012\.
