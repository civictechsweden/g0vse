# Uppdrag till Myndigheten för radio och tv om täckningskravet för Sveriges Television AB:s sändningar i marknätet

Regeringen uppdrar åt Myndigheten för radio och tv att undersöka om det nuvarande täckningskravet för Sveriges Television AB:s (SVT) sändningar i marknätet fortfarande är relevant i förhållande till företagets uppdrag att sända programtjänster till hela landet. Myndigheten ska lämna förslag på en lämplig nivå för täckningskravet i marknätet och, om det är motiverat, hur andra distributionssätt ska få användas för att uppfylla kravet att tv-sändningarna ska nå minst 99,8 procent av den fast bosatta befolkningen i Sverige.

Myndigheten ska redovisa sitt uppdrag senast den 1 september 2012.
