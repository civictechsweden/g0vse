# Uppdrag att anordna ett möte för att uppmärksamma romernas kultur och historia

Regeringen uppdrar åt Statens kulturråd att i början av 2012 anordna ett möte om romsk kultur och historia med anledning av att det detta år är 500 år sedan romernas ankomst till Sverige först noterades. Mötet ska rikta sig till kulturaktörer på statlig, regional och lokal nivå samt till det civila samhällets organisationer. Syftet med mötet är att uppmärksamma dem på romernas kultur och historia. Mötet är en del i synliggörandet av den betydelse som romsk kultur har för vårt gemensamma svenska kulturarv. I uppdraget ingår att sammanställa exempel på befintliga kulturyttringar, i Sverige och även andra europeiska länder, som införlivat romska teman, aspekter och perspektiv och som kan uppmärksammas i samband med 500–årsjubileet och i ordinarie verksamhet.
