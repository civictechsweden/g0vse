# Uppdrag om fortsatt utveckling av patienthandboken om patientsäkerhet

Regeringen uppdrar åt Socialstyrelsen att, i enlighet med den delredovisning som Socialstyrelsen överlämnade till regeringen i juni 2011, öka tillgängligheten av patienthandboken Min guide till säker vård.

En ökad tillgänglighet ska ske genom att Socialstyrelsen översätter handboken till andra, vanligt förekommande språk än svenska samt anpassar guiden för personer med olika funktionsnedsättningar. Den ska också göras tillgänglig i olika elektroniska media.

Socialstyrelsen ska bedriva arbetet i samverkan med berörda myndigheter och organisationer.

Uppdraget ska redovisas i sin helhet senast den 1 mars 2013\.
