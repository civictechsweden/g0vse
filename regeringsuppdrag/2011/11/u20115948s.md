# Uppdrag att stödja skolors utveckling av ämnet idrott och hälsa

Regeringen uppdrar åt Statens skolverk att erbjuda utbildningsinsatser för lärare samt vid behov utveckla material för att stödja utvecklingen av ämnet idrott och hälsa i de obligatoriska skolformerna, gymnasieskolan och gymnasiesärskolan. Insatserna ska ge stöd för att använda de nya kursplanerna respektive ämnesplanerna i fråga om idrott och hälsa samt att bedöma elevernas kunskaper utifrån kurs\- och ämnesplanernas kunskapskrav. De ska främja en pedagogisk diskussion så att alla elever ges förutsättning att delta och utveckla kunskaper i ämnet oavsett t.ex. kön eller kulturell och social bakgrund. Undervisningen om hälsa och simundervisningen ska särskilt uppmärksammas. I uppdraget ingår också att uppmärksamma frågan om elevers frånvaro i idrott och hälsa och skolornas arbete för att i samarbete med föräldrarna öka elevernas deltagande. Utbildningsinsatserna ska vara praktiskt inriktade och ges i form av konferenser eller seminarier arrangerade av externa aktörer.

Uppdraget ska slutredovisas senast den 12 mars 2014\.
