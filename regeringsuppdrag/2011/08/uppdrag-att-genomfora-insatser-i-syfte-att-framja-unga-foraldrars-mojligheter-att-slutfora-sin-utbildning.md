# Uppdrag att genomföra insatser i syfte att främja unga föräldrars möjligheter att slutföra sin utbildning

Regeringen uppdrar åt Ungdomsstyrelsen att under 2011 genomföra insatser i syfte att främja unga föräldrars möjligheter att slutföra sin utbildning i grund\- och gymnasieskolan. Inom ramen för uppdraget ska Ungdomsstyrelsen undersöka hur stor andel av de som får barn före 20 års ålder som inte fullföljer sin skolplikt eller gymnasieutbildning. Myndigheten ska även utarbeta och sprida ett stödmaterial riktat till skolhuvudmän och andra relevanta målgrupper. Materialet ska beskriva målgruppens behov och skolans möjligheter till stödjande insatser. Slutligen ska Ungdomsstyrelsen sprida dessa kunskaper genom minst en nationell konferens.

Uppdraget ska redovisas senast den 29 februari 2012 i en skriftlig rapport till Utbildningsdepartementet.
