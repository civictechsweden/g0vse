# Uppdrag till Socialstyrelsen angående nyanlända invandrare som inte har rätt till etableringsplan

Regeringen uppdrar åt Socialstyrelsen att lämna förslag på lämplig utformning av en utvärdering av den vård och det stöd som ges till nyanlända invandrare som på grund av sjukdom eller annan nedsättning av den fysiska eller psykiska prestationsförmågan inte har rätt till en etableringsplan. Socialstyrelsen ska också lämna förslag på utformning av en uppföljning av hur ansvarsfördelningen mellan kommunala och statliga aktörer fungerar för denna grupp.
