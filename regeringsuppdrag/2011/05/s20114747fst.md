# Uppdrag att samla erfarenheter och sprida information om metoder och strategier för hur barn och ungdomar med funktionsnedsättning kan påverka beslut som rör dem själva

Regeringen uppdrar åt Handisam att i samarbete med Handikappförbunden och i samråd med Barnombudsmannen samla erfarenheter och sprida information om metoder och strategier för hur barn och ungdomar med funktionsnedsättning ska kunna påverka beslut som rör dem själva.

Handisam ska senast den 29 februari 2012 till Socialdepartementet redovisa genomförandet av konferensen Lyssna på oss! samt de åtgärder som gjorts för att kunna sprida kunskaper och erfarenheter från projektet under 2012\. Senast den 5 november 2012 ska Handisam till Socialdepartementet redovisa uppdraget i sin helhet.
