# Uppdrag om särskilda förebyggande insatser för kvinnors arbetsmiljö

Regeringen uppdrar åt Arbetsmiljöverket att utveckla och genomföra särskilda insatser med syfte att förebygga att kvinnor slås ut från arbetslivet på grund av arbetsmiljörelaterade problem. Fokus ska ligga på att förebygga förslitningsskador på grund av felaktig arbetsbelastning.

Satsningen ska omfatta kunskapsinhämtning, information, utbildning av inspektörer samt genomförande av en nationell tillsynsaktivitet.
