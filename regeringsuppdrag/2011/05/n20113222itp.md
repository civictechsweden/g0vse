# Förlängning av uppdrag att genomföra undersökningarna om it-användning i företag och bland individer 2012

Regeringen uppdrar åt Statistiska centralbyrån (SCB) att fortsätta att genomföra undersökningarna Företagens användning av it och Privatpersoners användning av datorer och Internet under 2012\. Arbetet med undersökningarna ska påbörjas under 2011\. Syftet med uppdraget är att SCB ska framställa underlag till de indikatorer som möjliggör uppföljning av företags och individers it\-användning enligt EU:s handlingsplan En digital agenda för Europa. SCB ska också för 2012 inkludera de frågor om it och miljö som tidigare år kompletterat undersökningen om it\-användning i företag, enligt separat regeringsbeslut, det senaste från den 14 april 2011 (N2011/2655/ITP). Regeringen avser att återkomma med beslut om medel även för kommande år under förutsättning att riksdagen anvisar medel för nedan nämnda anslag under dessa år.
