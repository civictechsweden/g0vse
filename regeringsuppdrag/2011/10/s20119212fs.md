# Uppdrag att genomföra en förstudie om en undersökning av hälsan i kommunerna 2012 som underlag för öppna jämförelser på folkhälsoområdet samt utbetalning av medel

Regeringen beslutar att ge Statens folkhälsoinstitut (FHI) i uppdrag att genomföra en förstudie om förutsättningarna för en undersökning om hälsan i kommunerna 2012.

Förstudien ska bland annat omfatta en plan för undersökningens genomförande, behandla hur förutsättningarna för kommunernas medverkan i undersökningen kan förbättras, samt innehålla förslag till hur andra pågående processer med beröring till undersökningen bäst beaktas.

Förstudien samt en skriftlig rapport om genomförandet av uppdraget ska lämnas till Socialdepartementet senast den 28 februari 2012.
