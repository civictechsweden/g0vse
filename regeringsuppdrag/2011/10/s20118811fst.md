# Uppdrag att ta fram underlag för en försöksverksamhet med personlig hjälpmedelsbudget

Regeringen uppdrar åt Hjälpmedelsinstitutet att ta fram underlag för en försöksverksamhet med personlig hjälpmedelsbudget. Uppdraget ska genomföras i samråd med relevanta funktionshindersorganisationer.

Inom uppdraget ska Hjälpmedelsinstitutet ta fram bedömningsgrunder för vilka hjälpmedelsanvändare som kan vara lämpliga att erbjuda en personlig budget samt beskriva vilka utbildningar förskrivare och andra i hjälpmedelsprocessen behöver för att hantera ett fritt val av hjälpmedel.

Hjälpmedelsinstitutet ska även föreslå rutiner och regelverk för hjälpmedelshanteringen inom en försöksverksamhet, ta fram förslag på relevanta it-lösningar för hantering av rekvisitioner och den personliga budgeten samt utarbeta rutiner för uppföljning av en försöksverksamhet.

Uppdraget ska redovisas till Socialdepartementet senast den 29 februari 2012.
