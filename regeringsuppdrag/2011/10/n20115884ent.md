# Uppdrag att genomföra insatser för att möjliggöra ett framtida förenklat och minskat uppgiftslämnande

Regeringen uppdrar åt följande myndigheter att inom sitt respektive verksamhetsområde genomföra en kartläggning av näringsidkares uppgiftslämnande till statliga myndigheter som följer av lag, förordning eller föreskrift.

* Arbetsförmedlingen
* Försäkringskassan
* Kronofogdemyndigheten
* Skatteverket
* Statistiska centralbyrån
* Tullverket
* Livsmedelsverket
* Skogsstyrelsen
* Statens jordbruksverk
* Bolagsverket
* Tillväxtverket
* Trafikanalys
* Trafikverket

Bolagsverket får, i enlighet med vad som anges nedan, ge närmare instruktioner om hur uppdraget ska genomföras. Finansieringen av uppdraget ska rymmas inom respektive myndighets befintliga anslag.
