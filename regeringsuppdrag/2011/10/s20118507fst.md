# Uppdrag att stärka samverkan kring elektronisk kommunikation samt särskilt stimulera stöd och teknik för gruppen personer med talskador samt utbetalning av medel

Regeringen uppdrar åt Hjälpmedelsinstitutet att stärka samverkan kring elektronisk kommunikation genom att ge expertstöd till landstingen samt föra en dialog med hjälpmedels\- och tjänsteproducenter och brukarorganisationer. Detta i syfte att modernisera, effektivisera och förbättra förskrivningen av produkter och tjänster inom anslaget elektronisk kommunikation. Hjälpmedelsinstitutet ska samråda med Post\- och telestyrelsen samt övriga berörda aktörer.

Hjälpmedelsinstitutet ska inom ramen för uppdraget särskilt stimulera utveckling och teknikstöd för målgruppen personer med talskada.

Uppdraget ska slutredovisas till Socialdepartementet senast den 1 mars 2013\.
