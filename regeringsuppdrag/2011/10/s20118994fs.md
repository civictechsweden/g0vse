# Uppdrag att utveckla och driva en nationell registerservice samt utbetalning av medel

Regeringen uppdrar åt Socialstyrelsen att utveckla och driva en nationell registerservice vid Socialstyrelsen. Syftet är bland annat att bidra till ökad kvalitet på data i de nationella kvalitetsregistren så att de blir mer användbara för ändamålen i patientdatalagen (2008:355\) det vill säga verksamhetsutveckling, uppföljning och forskning.

Socialstyrelsen ska även vidareutveckla sitt serviceuppdrag gentemot forskare som vill använda olika typer av register inom vård och omsorgsområdet. I detta ingår även att till berörda målgrupper sprida information om vilka tjänster nationell registerservice kan bistå forskare och kvalitetsregister med.

Socialstyrelsen ska senast den 15 januari 2013 rapportera till Socialdepartementet hur arbetet har bedrivits samt redovisa en plan för det fortsatta arbetet.
