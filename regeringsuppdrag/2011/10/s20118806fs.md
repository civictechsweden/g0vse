# Uppdrag om behandlingsriktlinjer för infektioner i öppenvården samt utbetalning av medel

Regeringen uppdrar åt Smittskyddsinstitutet att påbörja en utvärdering av behandlingsrekommendationer för vanliga infektioner i öppenvården med syfte att undersöka hur omfattande användningen är och vilken effekt de har på antibiotikaförskrivningen för aktuella infektioner.

Regeringen uppdrar vidare åt Smittskyddsinstitutet och Läkemedelsverket att i samverkan genom expertmöten påbörja en revidering av behandlingsrekommendationen för faryngotonsillit (halsfluss), starta arbetet med nya behandlingsrekommendationen för infektioner i tandvården samt utveckla en plan för revidering av övriga nu gällande behandlingsrekommendationer.

Uppdraget ska redovisas till Socialdepartementet senast den 1 februari 2013\.
