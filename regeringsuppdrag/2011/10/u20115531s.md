# Uppdrag till Statens skolverk att svara för Lärarlyftet II

Regeringen uppdrar åt Statens skolverk att under 2012-2015, med start våren 2012, svara för genomförandet av det så kallade Lärarlyftet II. Satsningen ska vara en fortsättning på det så kallade. Lärarlyftet, men inriktas mot att lärare ska bli behöriga i alla skolformer, ämnen och årskurser där de undervisar.

Satsningen ska även omfatta utbildning i ett eller två praktiska eller estetiska ämnen för fritidspedagoger eller motsvarande så att dessa kan bli behöriga lärare och därmed få möjlighet att få legitimation som lärare. Inom Lärarlyftet II ska det inte anordnas reguljära fullständiga utbildningar inom högskolan som leder till nya examina för lärare eller förskollärare. Uppdraget ges med förbehåll för att riksdagen beslutar i enlighet med regeringens förslag i budgetpropositionen för 2012 (prop. 2011/12:1 utg.omr. 16).
