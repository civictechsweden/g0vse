# Uppdrag om skyddat boende

Regeringen beslutar att ge Socialstyrelsen i uppdrag att göra en samlad analys av insatsen skyddat boende för hotade personer samt att ta fram ett vägledande material för berörda målgrupper.

I uppdraget ingår att definiera begreppet skyddat boende samt att genomföra en kartläggning av omfattningen och kvaliteten av skyddade boenden i Sverige.

Vidare ska ett förslag tas fram till modell för hur insatsen kan kvalitetsutvecklas, följas upp och utvärderas kontinuerligt på nationell nivå.

Socialstyrelsen ska senast den 15 april 2013 lämna en slutrapport till Socialdepartementet och Utbildningsdepartementet.
