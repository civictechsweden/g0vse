# Uppdrag att utarbeta kursplan och kunskapskrav i ämnet judiska studier

Regeringen uppdrar åt Statens skolverk att enligt förordning (2011:398) om särskild utbildning med judiska studier i grundskolan utarbeta förslag till kursplan i ämnet judiska studier för årskurserna 7-9 samt meddela föreskrifter om kunskapskrav för betygsstegen A, C och E. Utbildningen ska kunna påbörjas från höstterminen 2011. Utgångspunkt ska vara att kunskapskraven ska kunna nås under en undervisningstid som omfattar 240 timmar inom ramen för skolans val.

För att utveckla kursplan och kunskapskrav får Statens skolverk under 2011 använda de medel som avsatts för att implementera beslutade och planerade reformer m.m. inom hela det offentliga skolväsendet och motsvarande fristående skolor liksom förskolor av det på statsbudgeten under utgiftsområde 16 för 2011 uppförda anslaget 1:5 Utveckling av skolväsendet och annan pedagogisk verksamhet, anslagsposten 9.

Uppdraget ska redovisas till Regeringskansliet (Utbildningsdepartementet) senast den 1 augusti 2011.
