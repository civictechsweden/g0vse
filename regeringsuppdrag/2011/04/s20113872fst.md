# Uppdrag att vägleda kommunerna vid bedömning av vad som avses med bosättningskommun i vissa fall

Socialstyrelsen får i uppdrag att på lämpligt sätt vägleda kommunerna vid bedömningen av vilken kommun som ska anses vara ansvarig för stöd och hjälp enligt socialtjänstlagen (2001:453\) och lagen (1993:387\) om stöd och service till vissa funktionshindrade, förkortad LSS, i olika situationer.

Syftet är att underlätta tillämpningen av de nya bestämmelserna om ansvarsfördelning mellan bosättningskommun och vistelsekommun. Vägledningen ska målgruppsanpassas och spridas på lämpligt sätt.

Uppdraget ska redovisas till Socialdepartementet senast den 1 oktober 2011\.
