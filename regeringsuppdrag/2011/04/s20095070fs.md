# Uppdrag att följa upp vårdvalssystem i primärvården samt uppdrag att utbetala medel

Regeringen beslutar att ge Konkurrensverket i uppdrag att följa upp landstingens arbete med vårdvalssystem i primärvården ur konkurrenssynpunkt.

Konkurrensverket ska inom ramen för uppdraget analysera utvecklingen beträffande mångfalden av vårdgivare inom primärvården samt analysera förutsättningarna för kvalitetskonkurrens mellan dessa.

Konkurrensverket ska vidare kartlägga landstingens användning av valfrihetssystem enligt lagen (2008:962) om valfrihetssystem inom den specialiserade öppenvården.

Konkurrensverket ska redovisa uppdraget i sin helhet till Socialdepartementet senast den 29 februari 2012.
