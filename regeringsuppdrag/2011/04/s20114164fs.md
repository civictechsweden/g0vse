# Uppdrag att förbereda och genomföra överföring av viss verksamhet vid Hälso- och sjukvårdens ansvarsnämnd till Kammarkollegiet

Regeringen uppdrar åt Hälso\- och sjukvårdens ansvarsnämnd (HSAN) att förbereda och genomföra överföring av viss verksamhet vid HSAN i Kammarkollegiet. HSAN ska ombildas till en nämndmyndighet med Kammarkollegiet som värdmyndighet den 1 juli 2011\.

Som värdmyndig\-het för HSAN ska Kammarkollegiet sköta administrationen och handläggningsuppgifter åt HSAN. I uppdraget ingår att HSAN bland annat ska sammanställa en förteckning över alla nuvarande avtal som myndigheten ingått med angivande av giltighetstid för respektive avtal. Sammanställningen ska inges till Socialdepartementet senast den 15 maj 2011\.

HSAN ska vid genomförandet av uppdraget beakta vad som sägs i 6 b § lagen (1982:80\) om anställningsskydd.

HSAN ska samråda med Kammarkollegiet. HSAN ska fortlöpande informera Socialdepartementet och redovisa uppdraget senast den 1 juli 2011\.
