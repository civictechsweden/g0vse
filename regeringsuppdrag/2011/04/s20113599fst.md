# Uppdrag att inkomma med underlag inför FN-rapportering

Regeringen beslutar att ge Barnombudsmannen i uppdrag att lämna en rapport till regeringen som ett underlag för Sveriges femte periodiska rapport till FN:s kommitté för barnets rättigheter (barnrättskommittén) i september 2012.

Rapporten ska innehålla en beskrivning och analys av områden som Barnombudsmannen uppmärksammat under 2009- 2011, avseende

* tillämpningen av lagstiftningen med utgångspunkt i barnkonventionen,
* frågor som barn och unga har uppmärksammat Barnombudsmannen på och som är relevanta för rapporteringen till barnrättskommittén, samt
* utvecklingen av arbetet med barnkonventionens genomförande i kommuner, landsting och statliga myndigheter.

Rapporten ska redovisas till Socialdepartementet senast den 1 mars 2012.
