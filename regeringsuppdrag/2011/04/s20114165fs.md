# Uppdrag att förbereda och genomföra inordnandet av viss verksamhet vid Hälso- och sjukvårdens ansvarsnämnd i Kammarkollegiet

Regeringen uppdrar åt Kammarkollegiet att som värdmyndighet med uppgift att sköta administration och handläggningsuppgifter åt Hälso\- och sjukvårdens ansvarsnämnd (HSAN) förbereda inordnandet av dessa uppgifter från HSAN i Kammarkollegiet. HSAN ska ombildas till en nämndmyndighet med Kammarkollegiet som värdmyndighet den 1 juli 2011\.

Kammarkollegiet ska vid genomförandet av uppdraget beakta vad som sägs i 6 b § lagen (1982:80\) om anställningsskydd.

Kammarkollegiet ska samråda med HSAN.

Kammarkollegiet ska fortlöpande informera Socialdepartementet och redovisa uppdraget senast den 1 juli 2011\.
