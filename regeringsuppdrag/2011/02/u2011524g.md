# Uppdrag till Statens skolverk att utarbeta stödmaterial avseende introduktionsprogrammen i gymnasieskolan

Regeringen uppdrar åt Statens skolverk att ta fram stödmaterial för att stärka huvudmännens arbete med de nya introduktionsprogrammen i gymnasieskolan.

Stödmaterialet för samtliga introduktionsprogram ska, i de delar Skolverket finner lämpligt, finnas tillgängligt i god tid inför genomförandet av den nya gymnasieskolan hösten 2011\. Skolverket ska också upplysa om att stödmaterialet finns. I arbetet ska stödmaterial för yrkesintroduktion och språkintroduktion prioriteras.
