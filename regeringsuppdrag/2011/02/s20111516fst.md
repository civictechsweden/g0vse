# Uppdrag att kartlägga och analysera forskning inom området funktionsnedsättning

Forskningsrådet för arbetsliv och socialvetenskap (FAS) får i uppdrag att kartlägga och analysera nationell forskning inom området funktionsnedsättning.

FAS ska göra en bedömning av forskning för ökad kunskap om hinder som personer med funktionsnedsättning kan möta i samhället och som skapar utanförskap och förhindrar delaktighet.

Kartläggningen av detta forskningsområde ska göras i samråd med andra forskningsfinansiärer.

Uppdraget ska redovisas till Socialdepartementet och Utbildningsdepartementet senast den 1 december 2011\.
