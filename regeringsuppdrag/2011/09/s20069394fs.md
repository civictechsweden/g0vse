# Uppdrag att betala ut bidrag till kommuner som upphandlar sysselsättning eller erbjuder sysselsättning via ett valfrihetssystem för personer med psykisk funktionsnedsättning

Regeringen beslutar att ge Socialstyrelsen i uppdrag att under 2011 fördela bidrag till kommuner som av externa aktörer upphandlar sysselsättningsplatser för personer med psykisk funktionsnedsättning. Det kan ske antingen genom att kommunen med stöd av socialtjänstlagen (2001:453) upphandlar och träffar avtal med externa aktörer om att utföra kommunens uppgifter inom detta område eller att kommunen utvecklar ett valfrihetssystem för sysselsättningsverksamhet enligt lagen om valfrihetssystem (2008:962).

Socialstyrelsen ska följa upp statsbidraget och redovisa utvecklingen av extern sysselsättning till Socialdepartementet senast den 15 april 2012.
