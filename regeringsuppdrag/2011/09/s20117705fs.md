# Uppdrag att utbetala medel för att stödja utvecklingen av ökad kompetens inom evidensbaserad psykologisk behandling

Regeringen beslutar att ge Socialstyrelsen i uppdrag att efter ansökan fördela medel till landstingen för att stödja utbildning inom området evidensbaserad psykologisk behandling, såsom kognitiv beteendeterapi och interpersonell psykoterapi.

De medel som landstingen erhåller ska användas till att upphandla utbildningar eller utbildningsplatser inom evidensbaserad psykologisk behandling. De upphandlade utbildningsplatserna ska tillägnas befintlig hälso- och sjukvårdspersonal. Landstingen ska i sin ansökan om medel till Socialstyrelsen ta hänsyn till behovet av denna kompetens hos samtliga vårdgivare inom landstinget.

Socialstyrelsen ska redovisa uppdraget till Socialdepartementet senast den 1 maj 2013.
