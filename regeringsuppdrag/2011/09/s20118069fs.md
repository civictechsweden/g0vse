# Uppdrag inom ramen för regeringens patientsäkerhetssatsning - analys av mål för influensaövervakning samt utbetalning av medel

Regeringen uppdrar åt Socialstyrelsen att genomföra en fördjupad analys av nationella, regionala och lokala mål för influensaövervakning och rapportering, hur olika system värderas nationellt, regionalt respektive lokalt samt vilka system som ger mest nytta i förhållande till insats. Erfarenheter från andra länder och behov utifrån ett EU\-perspektiv bör utgöra en del av analysen.

Uppdraget ska redovisas till Socialdepartementet senast den 1 mars 2012\. Socialstyrelsen ska i ärendet samråda med Smittskyddsinstitutet och Myndigheten för samhällsskydd och beredskap.
