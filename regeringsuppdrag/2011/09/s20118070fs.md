# Uppdrag att samordna en uppmärksamhetsvecka på området bra matvanor och fysisk aktivitet

Regeringen beslutar att ge Statens folkhälsoinstitut (FHI) i uppdrag att under perioden maj till oktober 2012 samordna en uppmärksamhetsvecka, Ett friskare Sverige, rörande bra matvanor och fysisk aktivitet. Ett friskare Sverige syftar till att uppmärksamma betydelsen av bra matvanor och fysisk aktivitet hos allmänheten.

Statens folkhälsoinstitut ska även låta genomföra en oberoende utvärdering av arbetet med uppmärksamhetsveckorna 2010, 2011 och 2012. Utvärderingen ska överlämnas till Socialdepartementet senast den 31 mars 2013.

En skriftlig rapport för uppdraget i sin helhet ska lämnas till Socialdepartementet senast den 30 april 2013.
