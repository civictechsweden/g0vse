# Uppdrag att inhämta åsikter och erfarenheter från barn och unga som lever med skyddade personuppgifter

Regeringen beslutar att ge Barnombudsmannen i uppdrag att inhämta åsikter och erfarenheter från barn och unga som lever med skyddade personuppgifter.

Syftet med uppdraget är att på ett metodiskt sätt undersöka och sammanställa hur barn och unga som själva eller vars föräldrar lever med skyddade personuppgifter upplever sin situation och det stöd de får.

Barnombudsmannen ska ge barnen och de unga möjlighet och stöd att framföra idéer och förslag till berörda makthavare. Uppdraget ska genomföras i samarbete med Stiftelsen Allmänna Barnhuset och i samråd med berörda myndigheter.

Uppdraget ska redovisas till Socialdepartementet senast den 1 april 2012.
