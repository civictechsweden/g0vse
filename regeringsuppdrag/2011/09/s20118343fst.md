# Uppdrag att inhämta åsikter och erfarenheter från barn och unga som utsatts för våld och andra övergrepp

Regeringen beslutar att ge Barnombudsmannen i uppdrag att inhämta åsikter och erfarenheter från barn och unga som har utsatts för våld och andra övergrepp.
Syftet med uppdraget är att på ett metodiskt sätt undersöka och sammanställa hur barn och unga som på olika sätt har utsatts för våld och andra övergrepp upplever sin situation och det stöd de får.

Barnombudsmannen ska ge barnen och de unga möjlighet och stöd att framföra idéer och förslag till berörda makthavare. Uppdraget ska genomföras i samråd med berörda myndigheter.

Uppdraget ska redovisas till Socialdepartementet senast den 1 april 2012\.
