# Uppdrag att fördela medel för en försöksverksamhet med meningsfull sysselsättning för personer med psykisk funktionsnedsättning

Regeringen ger Socialstyrelsen i uppdrag att fördela medel till kommuner för försöksverksamhet med meningsfull sysselsättning för personer med psykisk funktionsnedsättning. Uppdraget ska genomföras inom ramen för befintlig samverkan inom området mellan Socialstyrelsen, Arbetsförmedlingen och Försäkringskassan. Vid urvalet av kommuner ska Socialstyrelsen samråda med Sveriges Kommuner och Landsting (SKL).

Uppdraget och hur medel har fördelats ska redovisas till Socialdepartementet senast den 15 januari 2014.
