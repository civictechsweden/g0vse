# Uppdrag att beräkna basstatistik om barn och deras familjer

Sedan 1999 producerar, utvecklar och publicerar Statistiska centralbyrån (SCB) på regeringens uppdrag årlig basstatistik om barn och deras familjer.

Basstatistiken består dels av det så kallade Barnregistret och dels av de bastabeller med tillhörande kvalitetsdeklarationer som ligger på SCB:s hemsida. Barnregistret används bland annat till att framställa underlag till det av regeringen beslutade uppdrag om uppföljningssystem till Barnombudsmannen, BO.

Regeringen uppdrar åt SCB att beräkna basstatistik för barn och deras familjer för ytterligare ett år. Uppdraget ska redovisas till Socialdepartementet senast den 20 januari 2012\.
