# Uppdrag till Stiftelsen Svenska Filminstitutet att utveckla satsningen på unga kvinnors filmskapande

Stiftelsen Svenska Filminstitutet får uppdrag av regeringen att utveckla en fortsatt satsning på unga kvinnors filmskapande. Uppdraget löper under perioden 2011-2014 och omfattar totalt 6 500 000 kronor.

Medlen ska användas för stöd till unga kvinnors filmskapande, till exempel för nätverksbyggande och utveckling i så kallad växthusverksamhet. Det långsiktiga målet med satsningen är att bidra till en ökad balans mellan män och kvinnor i fördelningen av stöd till svensk filmproduktion.

Stiftelsen Svenska Filminstitutet ska i samband med den årliga resultatredovisningen till Regeringskansliet lämna en redovisning av bidragets användning, samt om och hur genomförda insatser bidragit till målet med satsningen.
