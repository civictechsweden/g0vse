# Uppdrag att inkomma med underlag inför den kommande forsknings- och innovationspropositionen

Regeringen uppdrar åt Forskningsrådet för arbetsliv och socialvetenskap, Forskningsrådet för miljö, areella näringar och samhällsbyggande, Rymdstyrelsen, Statens energimyndighet, Verket för innovationssystem och Vetenskapsrådet att utifrån sina respektive ansvarsområden inkomma med en gemensam rapport i fråga om svensk forskning och forskningsbaserad innovation enligt vad som redovisas i det följande. Rapporten ska utgöra ett underlag inför regeringens arbete med den kommande forsknings\- och innovationspropositionen.

Vetenskapsrådet ska samordna uppdraget.

Om förslagen medför ökade kostnader, ska förslag till finansiering presenteras. Vetenskapsrådet ska redovisa rapporten till Regeringskansliet (Utbildningsdepartementet) senast den 25 oktober 2011\.
