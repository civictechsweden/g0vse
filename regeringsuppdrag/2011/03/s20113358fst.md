# Uppdrag att kartlägga forskning och erfarenheter av brukarmedverkan samt uppdrag att utbetala medel

Socialstyrelsen får i uppdrag att genomföra kartläggningar av brukarmedverkan i socialtjänsten och angränsande områden inom hälso- och sjukvården samt att definiera aktiviteter för att stärka brukares medverkan och delaktighet.

Syftet är att kartlägga och få ett kunskapsunderlag samt kunskapsbaserade förslag på aktiviteter. Detta ska om möjligt vara praktiskt användbart på både nationell, regional och lokal nivå. Aktiviteterna ska syfta till att öka brukarmedverkan på ett sätt som gagnar kvalitetsutveckling ur individens perspektiv och ökar måluppfyllelsen och effektiviteten ur ett bredare perspektiv, utifrån intentionerna i socialtjänstlagen.
