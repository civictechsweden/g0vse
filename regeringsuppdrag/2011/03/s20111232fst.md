# Ändring av beslut om uppdrag angående prestationsersättning till lokala värdighetsgarantier

Med ändring av regeringens beslut den 3 februari 2011 (dnr S2011/1232/FST) beslutar regeringen att ge Socialstyrelsen i uppdrag att för 2011 besluta om och utbetala sammanlagt 98 500 000 kronor i prestationsersättning till de kommuner som förbereder och utvecklar lokala värdighetsgarantier.

Socialstyrelsen ges också i uppdrag att sprida information till kommunerna om den vägledning som myndigheten tagit fram om hur lokala värdighetsgarantier kan se ut samt ge stöd till de kommuner som avser att ta fram lokala värdighetsgarantier. Socialstyrelsen ges vidare i uppdrag att fortlöpande följa upp och utvärdera vad värdighetsgarantierna innebär för kvaliteten i vård och omsorg.

Socialstyrelsen ska senast den 30 juni 2011 lämna en lägesrapport till Socialdepartementet avseende uppdraget. En delrapport ska även lämnas senast den 20 februari 2012\.
