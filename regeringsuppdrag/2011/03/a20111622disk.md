# Uppdrag att genomföra en kartläggning av antisemitism och islamofobi

Regeringen uppdrar åt Forum för levande historia att genomföra en kartläggning av antisemitism och islamofobi.

### Uppdraget innebär att Forum för levande historia ska:

* sammanställa den kunskap som finns om förekomsten av antisemitiska och islamofobiska föreställningar i Sverige och tänkbara orsaker till dessa,
* sammanställa den kunskap som finns om de judiska och muslimska gruppernas utsatthet och benägenhet att tillvarata sina rättigheter,
* genomföra en kartläggning av arbetet mot antisemitism och islamofobi,
* kartlägga, sammanställa och värdera forskningen inom området,
* identifiera goda exempel på åtgärder och metoder för att motverka och förebygga antisemitism och islamofobi, och
* sammanställa erfarenheter, forskning och goda exempel från andra relevanta länder inom EU.

Uppdraget ska redovisas i en skriftlig rapport till Regeringskansliet (Arbetsmarknadsdepartementet) senast den 19 augusti 2011.
