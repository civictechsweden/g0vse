# Uppdrag till Statskontoret att utföra en myndighetsanalys av Diskrimineringsombudsmannen

Regeringen uppdrar åt Statskontoret att utföra en myndighetsanalys av Diskrimineringsombudsmannen (DO) i enlighet med den modell som Statskontoret redovisade till regeringen i december 2008.

### Analysen ska

* Beskriva hur DO fullgör sitt uppdrag.
* Beskriva hur interna och externa faktorer påverkar myndighetens möjligheter att fullgöra sitt uppdrag, med fokus på faktorer som är särskilt viktiga för verksamheten.
* Belysa områden som är särskilt viktiga för myndighetens förutsättningar att fullgöra sitt uppdrag framöver.

Uppdraget ska redovisas till Regeringskansliet (Arbetsmarknadsdepartementet) senast den 18 oktober 2011.
