# Uppdrag angående nationella riktlinjer för sjukdomsförebyggande metoder samt utbetalning av medel

Regeringen beslutar att ge Socialstyrelsen i uppdrag att stödja införandet av myndighetens nationella riktlinjer för sjukdomsförebyggande metoder. I uppdraget ingår att

* tillsammans med företrädare för olika professioner sprida kännedom om riktlinjerna inom landsting och kommuner,
* kartlägga behovet av och stödja metodutveckling för det förebyggande arbetet inom vård och omsorg,
* skapa en interaktiv utbildning för olika yrkesgrupper med hjälp av IT\-lösningar och
* utveckla modeller eller metoder för att säkerställa datatillgång för uppföljning av införandet av riktlinjerna.

Socialstyrelsen ska redovisa uppdraget till Socialdepartementet senast den 31 december 2014\.
