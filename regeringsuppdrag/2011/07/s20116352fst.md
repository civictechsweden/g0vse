# Uppdrag att framställa och redovisa statistik om kommunalt vårdnadsbidrag samt utbetalning av medel

Regeringen ger Statistiska centralbyrån (SCB) i uppdrag att fortsätta att framställa och redovisa statistik om kommunalt vårdnadsbidrag. Statistik om nyttjande av kommunalt vårdnadsbidrag ska avse perioden den 1 juli 2010\-31 december 2011\.

En första sammanställning av statistik om hushållens nyttjande av kommunalt vårdnadsbidrag, inklusive relevanta bakgrundsvariabler, ska lämnas till Socialdepartementet senast den 15 oktober 2011\.

Regeringen ger även SCB i uppdrag att redovisa statistik som beskriver hushållen och deras nyttjande av vårdnadsbidraget under tidsperioden den 1 juli 2009\-31 december 2011\.
