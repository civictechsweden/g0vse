# Uppdrag om målnivåer inom cancervården samt utbetalning av medel

Regeringen uppdrar åt Socialstyrelsen att påbörja ett arbete med att ta fram målnivåer för indikatorer i nationella riktlinjer inom cancervården. Uppdraget gäller för bröst\-, kolorektal\-, prostata\- och lungcancervården. Uppdraget innebär att Socialstyrelsen, som ett första steg, ska utreda och beskriva vilka modeller och principer med mera. som ska användas för att bestämma målnivåer för dessa områden.

Socialstyrelsen ska senast den 31 januari 2012 till Regeringskansliet (Socialdepartementet) lämna en rapport om uppdragets genomförande.
