# Uppdrag angående social innovation i vården och omsorgen om de mest sjuka äldre samt utbetalning av medel

Regeringen uppdrar åt Verket för innovationssystem (Vinnova) att i samarbete med universitet och högskolor genomföra en systematisk omvärldsanalys och ta fram en koncept och idékatalog kring social innovation i vården och omsorgen av de mest sjuka äldre samt genomföra ett antal idé- och konceptprövningar av modeller och innovationer i s.k. Living Labs under hösten 2011. En återrapportering ska ske till Regeringskansliet (Socialdepartementet) senast den 15 februari 2012.
