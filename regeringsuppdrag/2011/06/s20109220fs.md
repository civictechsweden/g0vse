# Precisering av uppdrag om uppgifter inom patientsäkerhetsområdet

Regeringen beslutar att ge Socialstyrelsen i uppdrag att årligen lämna en lägesrapport inom patientsäkerhetsområdet, i vilken indikatorbaserade öppna jämförelser samt granskningar av patientsäkerheten inom specifika områden inom den landstingsfinansierade vården ska presenteras. Rapporten ska spegla patientsäkerheten inom den somatiska slutenvården, psykiatriska vården, primärvården och den kommunala vården, i den utsträckning som indikatorer finns tillgängliga.

I uppdraget ingår också att fortsätta att utveckla ytterligare indikatorer inom området. Rapporten ska redovisas per landsting med start 2012\. En rapport ska även lämnas för åren 2013 och 2014\. År 2011 ska Socialstyrelsen genomföra en granskning av i hur stor utsträckning respektive landsting arbetar med att systematiskt förhindra uppkomsten av vårdskador med hjälp av strukturerade journalgranskningar. Uppdraget är en precisering av uppdrag om uppgifter inom patientsäkerhetsområdet (dnr S2010/9220/FS).
