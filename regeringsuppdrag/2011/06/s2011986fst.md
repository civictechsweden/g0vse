# Uppdrag att vidareutveckla nationell informationsstruktur och fackspråk för användning inom socialtjänsten samt utbetalning av medel

Socialstyrelsen får i uppdrag att i nära samarbete med Sveriges Kommuner och Landsting vidareutveckla den nationella informationsstrukturen och det nationella fackspråket för användning inom socialtjänsten. Målsättningen är att skapa förutsättningar för nationell enhetlighet i fråga om informationshantering och därigenom åstadkomma säker, ändamålsenlig och strukturerad dokumentation som rör myndighetsutövning, insatser samt verksamhetsuppföljning inom socialtjänsten och näraliggande områden inom hälso- och sjukvården.

Uppdraget ska redovisas till Regeringskansliet (Socialdepartementet) senast
den 30 december 2011.

En likalydande version av uppdraget har även sänts till Kammarkollegiet som får visst uppdrag.
