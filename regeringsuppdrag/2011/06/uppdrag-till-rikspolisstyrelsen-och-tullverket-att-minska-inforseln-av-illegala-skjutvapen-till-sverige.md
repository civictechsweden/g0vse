# Uppdrag till Rikspolisstyrelsen och Tullverket att minska införseln av illegala skjutvapen till Sverige

I syfte att minska den illegala införseln av skjutvapen till Sverige uppdrar regeringen åt Rikspolisstyrelsen och Tullverket att gemensamt kartlägga införselns omfattning och de tillvägagångssätt som används samt att med utgångspunkt i denna kartläggning

* fördjupa underrättelsesamarbetet mellan berörda myndigheter,
* vidareutveckla samarbetet med behöriga myndigheter i andra länder och
* effektivisera kontrollverksamheten genom fler gemensamma operativa insatser.

Uppdraget ska redovisas till regeringen (Justitiedepartementet och Finansdepartementet) senast den 30 september 2012.
