# Uppdrag att genomföra en pilotsatsning med utvecklingscheckar inom äldreomsorgen samt utbetalning av medel

Regeringen uppdrar åt Tillväxtverket att utarbeta och genomföra en pilotsatsning med utvecklingscheckar för att främja tillkomsten av innovationer inom äldreomsorgen. Det kan röra sig om tillskapande av nya, eller utveckling av befintliga tjänster, processer, produkter m.m. inom nämnda sektor. Utvecklingscheckarna ska kunna användas av mottagaren för finansiering av externa kostnader för utveckling, rådgivning eller kommersialisering av innovativa idéer eller lösningar.
Uppdraget ska stimulera innovationskraften hos individer eller företag inom vård och omsorg och bidra till att öka andelen innovativa entreprenörer inom vård och omsorg. Mottagaren ska själva kunna välja vilken utförare den vill använda sig av. Uppdraget ska särskilt bidra till att fler affärsidéer tas till vara inom äldreomsorgen.

En delrapport ska lämnas till Regeringskansliet (Socialdepartementet) senast den 13 augusti 2012 och en slutrapport senast den 31 januari 2013\.
