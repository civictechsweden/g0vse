# Uppdrag att genomföra en uppföljningsstudie av privata jobbcoacher

Regeringen uppdrar åt Institutet för arbetsmarknadspolitisk utvärdering (IFAU) att genomföra en uppföljningsstudie av jobbcoachning utanför jobb\- och utvecklingsgarantin samt jobbgarantin för ungdomar med ett särskilt fokus på privata jobbcoacher som arbetar på uppdrag av Arbetsförmedlingen. Regeringen beviljar IFAU högst 500 000 kronor för den enkätstudie som behövs för att genomföra uppföljningen.

IFAU ska senast den 31 december 2012 skriftligt slutredovisa uppdraget till Regeringskansliet (Arbetsmarknadsdepartementet).
