# Uppdrag att genomföra en satsning mot cannabis under åren 2011-2014 samt utbetalning av medel

Statens folkhälsoinstitut får i uppdrag att genomföra en satsning mot cannabis under åren 2011–2014\. Insatsen vänder sig i första hand till unga som inte har testat eller endast någon enstaka gång har testat cannabis. Uppdraget ska bl.a. omfatta tillgänglighets\- och efterfrågebegränsande insatser i kombination med informationsåtgärder.

I uppdraget ingår också att genomföra en kommunikationsinsats. Primär målgrupp för kommunikationsinsatsen är ungdomar i åldern 16–18 år. Fokus ska vara de ungdomar som inte har testat cannabis. Sekundär målgrupp är föräldrar till ungdomar i åldern 16–18 år och skolpersonal i gymnasieskolan.

Slutredovisning av genomförandet ska vara Regeringskansliet (Socialdepartementet) tillhanda senast den 31 mars 2015\.
