# Uppdrag att genomföra insatser för att förenkla för företagen på länsnivå

2010/8044/E T och 2011/4051/E T

Regeringen uppdrar åt länsstyrelserna att i enlighet med vad som närmare anges under rubriken Uppdraget genomföra insatser 2011-2014 för att förenkla för företagen på länsnivå. Syftet med insatserna är att förenkla företags myndighetskontakter med länsstyrelserna och därmed bidra till regeringens mål om en märkbar positiv förändring i företagens vardag. I uppdraget ingår att lyfta fram och sprida goda exempel på hur länsstyrelserna kan förenkla för företagen.

Regeringen uppdrar vidare åt Länsstyrelsen i Kronobergs län att i enlighet med vad som närmare anges under rubriken "Uppdraget i samverkan med övriga länsstyrelser" säkerställa att de områden som lyfts fram i redovisningen från december 2010 överensstämmer med de områden som företagen anser mest angelägna att förenkla inom. I uppdraget ingår fortsatt att i samverkan med övriga länsstyrelser utreda vilka insatser som bör vidtas inom de utvalda områdena och genomföra dessa. Förslag på delmål och uppföljning av insatser ska redovisas till Regeringskansliet (Näringsdepartementet) senast den 31 mars 2012.
