# Uppdrag att genomföra särskilda insatser för främjande av svensk miljöteknikexport med särskild inriktning på Brasilien

Regeringen uppdrar åt Sveriges exportråd att genomföra en särskild satsning på främjande av svensk miljöteknikexport under åren 2011–2014 med inriktning på Brasilien\-marknaden, i huvudsaklig överensstämmelse med det förslag som Sveriges exportråd lämnat till Regeringskansliet den 17 maj 2011\. Regeringen uppdrar vidare åt Sveriges exportråd att under år 2011 genomföra marknadsföringsinsatser för att sprida information och kunskap om nationella svenska miljötekniksatsningar.
