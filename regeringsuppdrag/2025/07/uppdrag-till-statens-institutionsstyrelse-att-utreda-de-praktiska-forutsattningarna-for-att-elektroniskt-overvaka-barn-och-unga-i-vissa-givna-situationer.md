# Uppdrag till Statens Institutionsstyrelse att utreda de praktiska förutsättningarna för att elektroniskt övervaka barn och unga i vissa givna situationerDiarienummer:  S2025/01372

Regeringen uppdrar åt Statens Institutionsstyrelse (SiS) att utreda de praktiska förutsättningarna för att elektroniskt kunna övervaka vissa barn och unga som är placerade på de särskilda ungdomshemmen, dels vid vistelser utanför det särskilda ungdomshemmet, dels inom hemmets eget område.

SiS ska bland annat:

* utreda myndighetens förutsättningar för att ansvara för elektronisk övervakning av barn och unga som inte är placerade på ett särskilt ungdomshem, men som efter ett beslut av socialnämnden ska följa särskilda föreskrifter om att bland annat under vissa tider uppehålla sig i bostaden eller annan anvisad plats,
* hämta in kunskap och erfarenheter från andra relevanta myndigheter som exempelvis Kriminalvården, Polismyndigheten och Socialstyrelsen,
* till Regeringskansliet senast den 1 december 2025 delredovisa den uppdragsdel som gäller att utreda de praktiska förutsättningarna för att elektroniskt kunna övervaka barn och unga som är placerade på särskilda ungdomshem, utanför särskilda ungdomshem eller i hemmet.
* senast den 25 maj 2026 slutredovisa uppdraget.
