# Ändring av uppdraget att ta fram ett nationellt hälsoprogram för barn och ungaDiarienummer: S2023/02379

Uppdraget till Socialstyrelsen, Folkhälsomyndigheten, Myndigheten för familjerätt och föräldraskapsstöd, Specialpedagogiska skolmyndigheten, Statens beredning för medicinsk och social utvärdering och Statens skolverk att ta fram ett nationellt hälsoprogram för barn och unga till och med 20 års ålder tidigareläggs.

Programmet ska färdigställas tidigare. Socialstyrelsen ska färdigställa det nationella hälsoprogrammet senast den 21 augusti 2026 och i samband med det lämna en delredovisning till Regeringskansliet (Socialdepartementet).

Vidare får Socialstyrelsen i uppdrag att ta fram tekniska lösningar som kan användas så att det nationella hälsoprogrammet kan visualiseras digitalt och samlat via befintliga plattformar till allmänheten, vårdnadshavare och barn och unga.

Uppdragstiden förlängs. Den delredovisning som Socialstyrelsen skulle ha lämnat före utgången av september 2025 ska i stället lämnas före utgången av januari 2026.
