# Uppdrag till Naturvårdsverket att se över vilka arter som bör vara nationellt fridlystaDiarienummer: KN2023/01619 (delvis); KN2023/01753; KN2023/01760 m.fl.

Regeringen ger Naturvårdsverket i uppdrag att se över vilka arter som bör vara nationellt fridlysta.

Regeringen ger Naturvårdsverket i uppdrag att

* föreslå vilka arter som bör vara nationellt fridlysta,
* ta ställning till om s.k. förväxlingsarter bör kunna vara nationellt fridlysta och, i så fall, föreslå vilka förväxlingsarter som bör vara nationellt fridlysta, samt vid behov föreslå andra åtgärder än fridlysning för förväxlingsarter, och
* föreslå hur en regelbunden översyn av arter som bör vara nationellt fridlysta kan ske.

Naturvårdsverket ska när uppdraget utförs inhämta synpunkter från Havs-och vattenmyndigheten, Jordbruksverket, Skogsstyrelsen och vid behov andra berörda myndigheter.

Naturvårdsverket ska under uppdragstiden ha en dialog med Regeringskansliet (Klimat- och näringslivsdepartementet).

Naturvårdsverket ska genomföra en konsekvensanalys av förslagen till arter som bör vara nationellt fridlysta.

Naturvårdsverket ska senast den 21 november 2025 lämna en delredovisning av uppdraget till Regeringskansliet (Klimat- och näringslivsdepartementet) i den del som gäller förslag till arter som bör vara nationellt fridlysta (första strecksatsen). Naturvårdsverket ska senast den 17 april 2026 lämna en slutredovisning av uppdraget till Regeringskansliet (Klimat- och näringslivsdepartementet).
