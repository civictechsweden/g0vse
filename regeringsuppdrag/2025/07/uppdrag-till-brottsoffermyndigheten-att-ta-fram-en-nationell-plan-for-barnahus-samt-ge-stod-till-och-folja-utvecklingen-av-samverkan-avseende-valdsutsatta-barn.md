# Uppdrag till Brottsoffermyndigheten att ta fram en nationell plan för barnahus samt ge stöd till och följa utvecklingen av samverkan avseende våldsutsatta barnDiarienummer:  S2025/01366

Regeringen uppdrar åt Brottsoffermyndigheten att ta fram en nationell plan för samordning av barnahusverksamheterna i Sverige. Meningen är att förbättra likvärdigheten och tillgången till insatser för alla barn oavsett förutsättningar eller var i landet de bor. Brottsoffermyndigheten ska också stödja och följa utvecklingen av samverkan avseende våldsutsatta barn som deltar i en brottsutredning.

Brottsoffermyndigheten ska bland annat:

* hämta in synpunkter och erfarenheter från Barnombudsmannen, Jämställdhetsmyndigheten, Polismyndigheten, Rättsmedicinalverket, Socialstyrelsen, Åklagarmyndigheten och Linköpings universitet,
* ha en tät och kontinuerlig dialog med Barnafrid samt tillvarata deras kunskap på området,
* hämta insynpunkter och erfarenheter från barnahussamordnare och Stiftelsen Allmänna Barnhuset,
* senast den 28 april 2026 delredovisa uppdraget till Regeringskansliet,
* senast den 28 januari 2028 slutredovisa uppdraget till Regeringskansliet.
