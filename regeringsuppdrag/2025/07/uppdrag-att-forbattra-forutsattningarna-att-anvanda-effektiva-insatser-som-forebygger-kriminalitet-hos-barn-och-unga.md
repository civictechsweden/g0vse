# Uppdrag att förbättra förutsättningarna att använda effektiva insatser som förebygger kriminalitet hos barn och ungaDiarienummer:  S2025/01364

Regeringen uppdrar åt Socialstyrelsen och Myndigheten för familjerätt och föräldra-skapsstöd att analysera orsakerna till att socialtjänsten inte i högre utsträckning använder kunskapsbaserade metoder, program och arbetssätt för att motverka normbrytande beteende och återfall i brott hos barn och unga. Uppdraget samordnas av Socialstyrelsen.

Myndigheterna ska bland annat:

* analysera orsakerna till att kommuner och regioner inte i högre utsträckning använder kunskapsbaserade metoder, program och arbetssätt inom föräldraskapsstödet,
* föreslå konkreta åtgärder så att kommuner och regioner i högre utsträckning använder sådana metoder, program och arbetssätt.
* nära samverka med Brottsförebyggande rådet,
* hämta in kunskap och erfarenheter från Barnombudsmannen, Jämställdhetsmyndigheten, länsstyrelserna, Myndigheten för delaktighet, Statens beredning för medicinsk och social utvärdering, Statens skolverk och andra relevanta myndigheter,
* hämta kunskap och erfarenheter från kommuner och regioner, Sveriges Kommuner och Regioner, de regionala samverkans- och stödstrukturerna och vid behov även andra relevanta aktörer,
* involvera företrädare för professioner inom socialtjänsten och hälso- och sjukvården,
* öpande informera Regeringskansliet om hur arbetet fortskrider,
* senast den 15 maj 2026 gemensamt delredovisa uppdraget till Regeringskansliet och
* senast den 5 mars 2027 gemensamt slutredovisa uppdraget till Regeringskansliet.
