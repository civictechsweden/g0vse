# Uppdrag om ersättning till familjehemDiarienummer: S2025/01353

Regeringen uppdrar åt Socialstyrelsen att kartlägga ersättningen till familjehem samt föreslå hur ersättning till familjehem ska beräknas framöver.

Socialstyrelsen ska bland annat:

* undersöka behovet av att reglera hur ersättning till familjehem bör beräknas och, om det finns ett sådant behov, föreslå vad som behöver regleras. Om Socialstyrelsen bedömer att det finns behov av ändringar i lag eller förordning, ska myndigheten även lämna författningsförslag,
* senast den 17 april 2026 muntligen delredovisa preliminära resultat av kartläggningen och förslag på författningsändringar och
* senast den 17 juni 2026 slutredovisa uppdraget till Regeringskansliet.
