# Uppdrag till Statens försvarshistoriska museer att förbereda överföring av uppgifter till Statens maritima och transporthistoriska museer och förbereda avveckling av myndighetenDiarienummer: Ku2025/00760

Regeringen ger Statens försvarshistoriska museer i uppdrag att dels förbereda överföring av myndighetens uppgifter till Statens maritima och transporthistoriska museer, dels förbereda avveckling av myndigheten så att Statens försvarshistoriska museer kan upphöra som myndighet den 31 december 2025.

Utgångspunkten för genomförandet av uppdraget ska vara att myndigheternas befintliga uppgifter ska vara oförändrade och att uppgifterna ska utföras med bibehållen effektivitet och kvalitet.

Statens försvarshistoriska museer ska samråda med Statens maritima och
transporthistoriska museer vid uppdragets genomförande. Vid behov ska
Statens försvarshistoriska museer också samråda med
Ekonomistyrningsverket och Riksarkivet.

Statens försvarshistoriska museer ska senast den 15 oktober 2025 till
Regeringskansliet (Kulturdepartementet) redovisa personella och ekonomiska konsekvenser av förändringen samt beräknade kostnader för avvecklingen av myndigheten.
