# Uppdrag att ta fram en myndighetsgemensam nationell plan för en bättre beroendevård och ett stärkt förebyggande arbeteDiarienummer: S2025/01284

Regeringen ger nio myndigheter i uppdrag att ta fram en myndighetsgemensam nationell plan för en bättre beroendevård i hela landet.

Planen ska stödja införandet av en reform av samhällets insatser för mer samordnade, behovsanpassade och personcentrerade insatser till personer med samsjuklighet i form av skadligt bruk och beroende och psykisk ohälsa (SOU 2021:93) samt stödja arbetet med förebyggande och tidiga insatser med fokus på barn och unga.

Totalt får nio myndigheter detta uppdrag:

* Socialstyrelsen
* Folkhälsomyndigheten
* Kriminalvården
* Läkemedelsverket
* Myndigheten för familjerätt och föräldraskapsstöd
* Polismyndigheten
* Rättsmedicinalverket
* Statens beredning för medicinsk och social utvärdering
* Statens institutionsstyrelse
