# Uppdrag till Statens maritima och transporthistoriska museer att förbereda inordnandet av Statens försvarshistoriska museers uppgifter i myndighetenDiarienummer: Ku2025/00762

Regeringen ger Statens maritima och transporthistoriska museer i uppdrag att förbereda inordnandet av Statens försvarshistoriska museers uppgifter i Statens maritima och transporthistoriska museer den 1 januari 2026.

Utgångspunkten för genomförandet av uppdraget ska vara att
myndigheternas befintliga uppgifter ska vara oförändrade och att uppgifterna ska utföras med bibehållen effektivitet och kvalitet.

Organisationsförändringen ska genomföras på ett kostnadseffektivt sätt.
Statens maritima och transporthistoriska museer ska samråda med Statens
försvarshistoriska museer vid uppdragets genomförande. Vid behov ska
Statens maritima och transporthistoriska museer också samråda med
Ekonomistyrningsverket och Riksarkivet.

Statens maritima och transporthistoriska museer ska vid genomförandet av
uppdraget beakta 6 b § lagen (1982:80) om anställningsskydd. Samråd ska
ske med Arbetsgivarverket i arbetsrättsliga frågor.

Statens maritima och transporthistoriska museer ska löpande informera
Kulturdepartementet om hur arbetet med uppdraget
fortskrider.

Uppdraget ges med förbehåll för riksdagens godkännande i nödvändiga delar.
