# Uppdrag om stärkt förmåga att återta brottsvinsterDiarienummer: Ju2025/01525

Regeringen ger Ekobrottsmyndigheten, Kronofogdemyndigheten, Polismyndigheten, Skatteverket, Tullverket och Åklagarmyndigheten i uppdrag att stärka förmågan att återta brottsvinster. Myndigheterna ska vidareutveckla arbetsmetoder och accelerera det arbete som påbörjats på området.

Arbetet ska utgå från de behov som identifierats i redovisning av tidigare
uppdrag om förstärkt arbete för att öka återtagandet av brottsvinster
(Ju2025/00775). Myndigheterna ska vid behov lämna förslag på framtida
kostnadseffektiva åtgärder som kan vidtas för att ytterligare stärka
återtagandet av brottsvinster, inklusive eventuella behov av att förstärka
befintliga samarbetsstrukturer mellan berörda myndigheter.

Myndigheterna ska vid genomförandet av uppdraget föra dialog med 2025
års förverkandeutredning (Ju 2024:15) och med kansliet för rättsväsendets
digitalisering vid Brottsförebyggande rådet.

Myndigheterna ska vid behov föra dialog med andra relevanta myndigheter
och aktörer, till exempel Bolagsverket, Domstolsverket, Försäkringskassan,
Migrationsverket, Säkerhetspolisen, Utbetalningsmyndigheten och privata
företag. Myndigheterna ska även beakta annat relevant arbete, bl.a. det som
bedrivs i det finansiella underrättelsecentrum som inrättats vid
Polismyndigheten.

Uppdraget ska redovisas till Regeringskansliet, Justitiedepartementet, senast
den 31 mars 2026.
