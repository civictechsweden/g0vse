# Uppdrag att utveckla arbetet med försörjningsanalyserDiarienummer: Fö2025/01148

Regeringen ger Myndigheten för samhällsskydd och beredskap (MSB) i uppdrag dels att förbereda ett genomförande av försörjningsanalyser, dels att identifiera varor och tjänster som inte kan förväntas ingå i någon annan beredskapsmyndighets ansvarsområde. MSB och Upphandlingsmyndigheten ska också undersöka hur data från inköpssystem kan användas i
försörjningsanalyser.

MSB ska senast den 1 december 2025 lämna en muntlig delredovisning av uppdraget, exklusive frågan om inköpsdataanalys, till Regeringskansliet (Försvarsdepartementet). Senast den 4 maj 2026 ska MSB lämna en skriftlig slutredovisning av uppdraget till Regeringskansliet (Försvarsdepartementet, med kopia till Finansdepartementet).
