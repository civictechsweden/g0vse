# Ändring av uppdrag att följa upp funktionshinderspolitiken 2021–2031 utifrån det nationella målet för funktionshinderspolitiken

Regeringen ändrar uppdragen om strategi för systematisk uppföljning av funktionshinderspolitiken.

I stället för att återrapportera i årsredovisning ska myndigheterna lämna in en särskild redovisning till Myndigheten för delaktighet (MFD). Redovisningen ska lämnas in senast den 1 februari.

I redovisnngen ska myndigheterna bland annat:

* redovisa hur de arbetar för att personer med funktionsnedsättning ska nå jämlikhet i levnadsvillkor och full delaktighet i samhället,
* redovisa brister de har identifierat, vilka åtgärder de har vidtagit samt bedöma vilka åtgärder som återstår för att bidra till att nå det nationella målet för funktionshinderspolitiken,
* ge en övergripande bild av utvecklingen inom myndighetens ansvarsområde för att personer med funktionsnedsättning ska kunna få sina rättigheter tillgodosedda,
* ta hänsyn till de observationer och rekommendationer som FN:s kommitté för rättigheter för personer med funktionsnedsättning lämnade till Sverige år 2024,
* redogöra för hur i de i arbetet med funktionshinderfrågor tagit hänsyn till brister ur jämställdhets- och barnrättsperspektiven.

Myndigheten för delaktighet ska i detta arbete fortsatt ge stöd till myndigheterna, bland annat genom att i dialog med myndigheterna föreslå kriterier och modell för redovisningen.
