# Uppdrag att analysera tillämpningen gällande rätten till sjuk- och aktivitetsersättning i fråga om ideella åtaganden m.mDiarienummer: S2025/01371

Regeringen uppdrar åt Inspektionen för socialförsäkringen att analysera tillämpningen av rätten till sjuk- och aktivitetsersättning i fråga om ideella åtaganden med mera.

Inspektionen för socialförsäkringen ska bland annat:

* analysera Försäkringskassans beslut om sjukersättning och aktivitetsersättning avseende vilken betydelse ideella åtaganden och andra oavlönade aktiviteter har för bedömningen av arbetsförmågan,
* analysera likformigheten vid avslag respektive indrag av sjukersättning och aktivitetsersättning med hänvisning till ideella åtaganden och andra oavlönade aktiviteter och
* analysera ändamålsenligheten i informationen till försäkrade om ideella åtaganden med mera under tid med sjukersättning eller aktivitetsersättning,
* senast den 21 maj 2027 redovisa uppdraget till Regeringskansliet.
