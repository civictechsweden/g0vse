# Uppdrag till Polismyndigheten, Tullverket och Åklagarmyndigheten att ytterligare förstärka arbetet med att förebygga, motverka och bekämpa skjutvapenvåld samt minska tillgången till illegala skjutvapen i kriminella miljöerDiarienummer: Ju2025/02070

Regeringen ger Polismyndigheten, Tullverket och Åklagarmyndigheten i uppdrag att ytterligare förstärka arbetet med att förebygga, motverka och bekämpa skjutvapenvåld och minska tillgången till illegala skjutvapen i kriminella miljöer.

Inom ramen för uppdraget ska myndigheterna:

* fortsätta och förstärka det myndighetsgemensamma arbetet,
* fortsätta och förstärka det internationella samarbetet,
* vidta åtgärder för att förebygga och minska kriminellas tillgång till illegala vapen och redogöra för resultatet av arbetet,
* vidta åtgärder för att förebygga och motverka illegal införsel och smuggling av skjutvapen och vapendelar, samt olaglig inhemsk handel, spridning och produktion av skjutvapen och vapendelar, och redogöra för resultatet av arbetet,
* vidta åtgärder för att öka upptäckt, kontroller och tillsyn samt lagföring på området och redogöra för resultatet av arbetet,
* lämna en kort beskrivning av vilken typ av illegala vapen och vapendelar
  som myndigheterna påträffar och vilket ursprung de har,
* lämna en bedömning av framtida risker och utmaningar kopplat till
  skjutvapenvåld och illegala skjutvapen samt
* utifrån resultatet av ovan lämna förslag till ytterligare åtgärder, per
  myndighet och gemensamt, nationellt och internationellt.

Under genomförandet ska synpunkter inhämtas från andra relevanta aktörer vid behov. Uppdraget ska redovisas till Regeringskansliet (Justitiedepartementet och Finansdepartementet) senast den 9 oktober 2026.

Polismyndigheten ska vara sammanhållande för redovisningen av uppdraget. Om hela eller delar av redovisningen bedöms innehålla säkerhetskyddsklassificerad eller sekretessbelagd information ska dessa delar redovisas i särskild ordning.
