# Uppdrag till Försvarsmakten att utbetala ekonomiska donationer till stöd för UkrainaDiarienummer: Fö2025/01425

Regeringen ger Försvarsmakten i uppdrag att genomföra utbetalningar av ekonomiska donationer till multilaterala fonder och samfinansieringsinitiativ i syfte att stödja Ukraina.

* Till International Fund for Ukraine ska betalas 500 miljoner kronor.
* Till Nato Security Assistance and Training for Ukraine (NSATU)
  Trust Fund ska betalas 50 miljoner kronor.
* Till behörig myndighet i Nederländerna ska betalas 10 miljoner euro,
  cirka 110 miljoner kronor, i syfte att samfinansiera sensorer som
  efterfrågats av Ukraina. Utbetalningen ska ske i enlighet med
  anvisningar av Försvarets materielverk.
* Till det amerikanska initiativet för upphandling av materiel till
  Ukraina, Joint Ukraine Multinational Program – Services, Training,
  and Articles Rapid Timeline (JUMPSTART), ska betalas 256 miljoner
  kronor. Utbetalningen ska ske i enlighet med anvisningar av
  Försvarets materielverk.
