# Uppdrag att inrätta en särskild samordningsfunktionDiarienummer: Ju2025/01954

Brottsoffermyndigheten ska förbereda för samt inrätta en nationell samordningsfunktion som ska stödja och hjälpa brottsoffer som utsatts för terroristbrottslighet och brottsoffer som utsatts för annan allvarlig brottslighet som innefattat förstörelse av bostad. Funktionen ska underlätta kontakter med offentlig förvaltning och andra relevanta aktörer i Sverige och bidra till att dessa brottsoffer får det stöd de behöver på ett så smidigt och effektivt sätt som möjligt. Funktionen ska vara operativ från och med den 31 mars 2026.

Inom ramen för uppdraget ska Brottsoffermyndigheten också sprida information till relevanta aktörer om funktionen. Brottsoffermyndigheten ska också samverka med andra relevanta myndigheter, i uppdragets genomförande, bl.a. om hur brottsoffret kan få information om samordningsfunktionen och dess roll. Polismyndigheten uppdras att förmedla information till berörda brottsoffer om Brottsoffermyndighetens särskilda samordningsfunktion.

Uppdraget ska slutredovisas av Brottsoffermyndigheten till Regeringskansliet (Justitiedepartementet) senast den 31 mars 2027.
