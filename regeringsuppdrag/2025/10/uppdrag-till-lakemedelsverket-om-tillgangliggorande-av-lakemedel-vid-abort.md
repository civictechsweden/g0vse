# Uppdrag till Läkemedelsverket om tillgängliggörande av läkemedel vid abortDiarienummer:  S2025/01798

Regeringen uppdrar åt Läkemedelsverket att se över och föreslå hur abortsökande kvinnor, genom besök på en vårdinrättning, kan få tillgång till och ta med de läkemedel som behövs, för att kunna utföra hela den medicinska aborten utanför vårdinrättningen.

Läkemedelsverket ska:

* även se över om, och i så fall lämna förslag på hur, abortsökande kvinnor i undantagssituationer ska kunna hämta ut läkemedel för hela den medicinska aborten på apotek,
* beskriva konsekvenserna av de bedömningar och förslag om tillgängliggörande av läkemedel vid abort som görs,
* vid behov lämna föreslå ändringar i relevanta föreskrifter och, om det bedöms nödvändigt, även lämna förslag på ändringar i andra författningar samt konsekvensbeskrivningar i enlighet med förordningen  om konsekvensutredningar,
* samtala med Socialstyrelsen och andra berörda aktörer,
* löpande informera Regeringskansliet om hur arbetet med uppdraget fortskrider,
* senast den 30 december 2025 slutredovisa uppdraget till Regeringskansliet.
