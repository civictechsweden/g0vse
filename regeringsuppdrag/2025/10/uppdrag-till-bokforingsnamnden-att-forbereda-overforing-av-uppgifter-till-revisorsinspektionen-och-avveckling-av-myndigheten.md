# Uppdrag till Bokföringsnämnden att förbereda överföring av uppgifter till Revisorsinspektionen och avveckling av myndighetenDiarienummer: Fi2025/01946

Regeringen ger Bokföringsnämnden i uppdrag att dels förbereda överföring av myndighetens uppgifter så att de kan inordnas i Revisorsinspektionen den 1 januari 2027, dels förbereda avveckling av myndigheten så att Bokföringsnämnden kan upphöra som myndighet den 31 december 2026.

Utgångspunkten för genomförandet av uppdraget ska vara att myndigheternas befintliga uppgifter enligt instruktionerna ska vara
oförändrade och att uppgifterna ska utföras med bibehållen effektivitet och kvalitet.

Organisationsförändringen ska genomföras på ett kostnadseffektivt sätt.
Inordnandet ska hanteras inom befintliga ekonomiska ramar.

Bokföringsnämnden ska samråda med Revisorsinspektionen vid uppdragets genomförande. Vid behov ska Bokföringsnämnden också samråda med Ekonomistyrningsverket (Statskontoret från och med den 1 januari 2026).

Bokföringsnämnden ska vid genomförandet av uppdraget beakta 6 b § lagen (1982:80) om anställningsskydd. Samråd ska ske med Arbetsgivarverket i arbetsrättsliga frågor.

Bokföringsnämnden ska inte inkomma till regeringen med budgetunderlag
avseende perioden 2027–2029. Myndigheten ska i stället bistå Revisorsinspektionen med att ta fram budgetunderlag för 2027–2029, där de uppgifter som ska överföras från Bokföringsnämnden ska beaktas.

Bokföringsnämnden ska senast den 1 februari 2026 redovisa personella och ekonomiska konsekvenser av förändringen, samt specificerade beräknade kostnader för avvecklingen av myndigheten till Regeringskansliet (Finansdepartementet). Av redovisningen ska framgå hur de beräknade kostnaderna fördelar sig avseende tid före den 1 januari 2027 och därefter.

Bokföringsnämnden ska löpande informera Regeringskansliet (Finansdepartementet) om hur arbetet med uppdraget fortskrider.

Uppdraget ges med förbehåll för riksdagens godkännande i nödvändiga delar.
