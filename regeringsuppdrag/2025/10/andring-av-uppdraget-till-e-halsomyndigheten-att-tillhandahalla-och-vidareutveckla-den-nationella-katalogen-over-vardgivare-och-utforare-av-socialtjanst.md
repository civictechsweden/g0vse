# Ändring av uppdraget till E-hälsomyndigheten att tillhandahålla och vidareutveckla den nationella katalogen över vårdgivare och utförare av socialtjänstDiarienummer:  S2025/00972

Regeringen ändrar uppdraget till E-hälsomyndigheten att tillhandahålla och vidareutveckla den nationella katalogen över vårdgivare och utförare av socialtjänst. E-hälsomyndigheten ska också följa upp vårdgivares anslutning och lämnande av uppgifter till den nationella katalogen och vårdsökssystemet.

E-hälsomyndigheten ska:

* följa upp i vilken utsträckning vårdgivare lämnat den information som E-hälsomyndigheten behöver för att tillhandahålla den nationella katalogen och vårdsöksystemet,
* följa upp användandet av den nationella katalogen och de digitala tjänsterna som är kopplade till den,
* genomföra en övergripande bedömning om vårdgivares arbete med att genomföra kodverk och specifikationer för att säkerställa ökad interoperabilitet för de data som myndigheten samlar in,
* varje månad senast den 15e muntligen redovisa den löpande uppföljningen av vårdgivares anslutning och uppgiftslämnande till den nationella katalogen samt till vårdsökssystemet till Regeringskansliet,
* senast den 28 februari delredovisa uppdraget och den 27 februari 2027 slutredovisa uppdraget till Regeringskansliet.
