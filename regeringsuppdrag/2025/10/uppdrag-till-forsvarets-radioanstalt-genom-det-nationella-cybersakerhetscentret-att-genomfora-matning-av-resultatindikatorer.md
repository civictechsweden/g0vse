# Uppdrag till Försvarets radioanstalt genom det nationella cybersäkerhetscentret att genomföra mätning av resultatindikatorer

Regeringen gav den 23 oktober Försvarets radioanstalt (FRA) genom det nationella cybersäkerhetscentret (NCSC) i uppdrag att ta fram mätmetoder för och genomföra mätning av de resultatindikatorer som anges i Nationell strategi för cybersäkerhet 2025-2029 (skr. 2024/25:121).

NCSC vid FRA ska:

* utveckla en modell för hur resultatindikatorerna i Nationell strategi för cybersäkerhet 2025-2029 ska mätas,
* samla in och analysera data från relevanta aktörer inom både privat och offentlig sektor samt
* ta fram ett första mätresultat (nollmätning) för resultatindikatorerna enligt den modell som utvecklats.

NCSC vid FRA ska senast den 6 mars 2026 skriftligen redovisa en översikt av den modell som utvecklats för att mäta resultatindikatorerna samt ett första
mätresultat (nollmätning) och analys till Regeringskansliet (Försvarsdepartementet).
