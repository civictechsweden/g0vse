# Uppdrag till Folkhälsomyndigheten och Socialstyrelsen att genomföra nationella utvecklingsinsatser för att minska stigma vid psykisk ohälsa och suicidalitetDiarienummer:  S2025/01686

Regeringen uppdrar åt Folkhälsomyndigheten och Socialstyrelsen att genomföra nationella utvecklingsinsatser för att öka kunskapen om och skapa förutsättningar för att minska stigma vid psykisk ohälsa och suicidalitet.

Folkhälsomyndigheten och Socialstyrelsen ska:

* sprida och kommunicera den framtagna kunskapen till berörda aktörer och målgrupper samt föreslå fortsatta insatser baserade på utvecklingsbehov inom området,
* samtala med och hämta in kunskap och erfarenheter från berörda myndigheter,
* samtala med och hämta in kunskap och erfarenheter från bland andra Sveriges Kommuner och Regioner, kommuner, regioner, forskare, patient-, brukar- och anhörigorganisationer, professionsföreningar, arbetsmarknadens parter och det civila samhällets organisationer,
* senast den 11 februari 2026, senast den 31 mars 2027 och senast den 31 mars 2028 delredovisa uppdraget till Regeringskansliet
* senast den 31 mars 2029 slutredovisa uppdraget till Regeringskansliet.
