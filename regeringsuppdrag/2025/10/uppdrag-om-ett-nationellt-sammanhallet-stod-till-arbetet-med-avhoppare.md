# Uppdrag om ett nationellt sammanhållet stöd till arbetet med avhoppareDiarienummer: Ju2025/01696

Regeringen ger Polismyndigheten, Kriminalvården, Socialstyrelsen och Statens institutionsstyrelse i uppdrag att tillhandahålla ett nationellt sammanhållet stöd till arbetet med avhoppare från organiserad brottslighet.

Arbetet ska fortsatt samordnas av Polismyndigheten i enlighet med tidigare beslut (Ju2022/01537, Ju2022/01578). Arbetet ska ske i nära samverkan med länsstyrelserna, som även får i uppdrag att stödja den lokala nivån och bidra till regional samordning av arbetet med stöd till avhoppare från organiserad
brottslighet.

Därutöver ska:

* Polismyndigheten inrätta en nationell kontaktpunkt för
  avhopparverksamhet.
* Socialstyrelsen verka för att stödet till avhoppare utvecklas utifrån
  avhoppares vårdbehov. I arbetet ska myndigheten beakta
  länsstyrelsernas roll i avhoppararbetet.
* Socialstyrelsen stödja kommuners arbete med boendeinsatser till
  avhoppare.

Myndigheterna ska gemensamt delredovisa uppdraget till Regeringskansliet (Justitiedepartementet med kopia till Socialdepartementet) senast den 1 mars 2026 och den 1 mars 2027.
