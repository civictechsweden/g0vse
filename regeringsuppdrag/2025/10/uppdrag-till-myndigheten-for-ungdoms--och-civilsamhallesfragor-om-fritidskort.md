# Uppdrag till Myndigheten för ungdoms- och civilsamhällesfrågor om fritidskortDiarienummer:  S2025/01755

Regeringen uppdrar åt Myndigheten för ungdoms- och civilsamhällesfrågor, MUCF, att fördela pengar för att stärka kapaciteten hos barn- och ungdomsorganisationer när fritidskortet för barn och unga har införts.

MUCF ska bland annat:

* informera samtliga aktuella organisationer om medelsfördelningen och följa upp och redogöra för de insatser som organisationerna har vidtagit med stöd av pengarna,
* senast den 31 maj 2026 slutredovisa uppdraget till Regeringskansliet.

Organisationerna får använda pengarna för att finansiera insatser som:

* bidrar till att öka barns och ungas kännedom om och deltagande i fritidsaktiviteter i hela landet, särskilt i kommuner med en hög andel barn i ekonomiskt svaga hushåll,
* bidrar till att främja rekrytering och utbildning av ledare för fritidsaktiviteter för barn och unga,
* bidrar till ökat deltagande hos barn och unga med funktionsnedsättningar eller andra särskilda behov, som exempelvis anpassning av lokaler eller investering i utrustning och hjälpmedel eller insatser som bidrar till ökat jämställt deltagande, och
* stödjer medlemsorganisationernas arbete med att ansluta till fritidskortet eller utveckling av ekonomihantering och betalningar.
