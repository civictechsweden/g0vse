# Uppdrag till Revisorsinspektionen att förbereda inordnandet av Bokföringsnämndens uppgifter i myndighetenDiarienummer: Fi2025/01941

Regeringen ger Revisorsinspektionen i uppdrag att förbereda inordnandet av Bokföringsnämndens uppgifter i myndigheten den 1 januari 2027.

Utgångspunkten för genomförandet av uppdraget ska vara att
myndigheternas befintliga uppgifter enligt instruktionerna ska vara
oförändrade och att uppgifterna ska utföras med bibehållen effektivitet och
kvalitet.

Organisationsförändringen ska genomföras på ett kostnadseffektivt sätt.
Inordnandet ska hanteras inom befintliga ekonomiska ramar.

Revisorsinspektionen ska samråda med Bokföringsnämnden vid uppdragets
genomförande. Vid behov ska Revisorsinspektionen också samråda med
Ekonomistyrningsverket (Statskontoret från och med den 1 januari 2026).
Revisorsinspektionen ska vid genomförandet av uppdraget beakta 6 b §
lagen (1982:80) om anställningsskydd. Samråd ska ske med
Arbetsgivarverket i arbetsrättsliga frågor.

Revisorsinspektionen ska i sitt budgetunderlag för 2027–2029 i samverkan
med Bokföringsnämnden inkludera de uppgifter som ska överföras från
Bokföringsnämnden.

Revisorsinspektionen ska löpande informera Regeringskansliet
(Finansdepartementet) om hur arbetet med uppdraget fortskrider.

Uppdraget ges med förbehåll för riksdagens godkännande i nödvändiga delar.
