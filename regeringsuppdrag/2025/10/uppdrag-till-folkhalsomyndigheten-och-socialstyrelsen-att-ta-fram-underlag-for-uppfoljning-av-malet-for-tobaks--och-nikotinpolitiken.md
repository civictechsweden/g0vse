# Uppdrag till Folkhälsomyndigheten och Socialstyrelsen att ta fram underlag för uppföljning av målet för tobaks- och nikotinpolitikenDiarienummer:  S2025/01796

Regeringen uppdrar åt Folkhälsomyndigheten och Socialstyrelsen att ta fram och leverera underlag i form av statistiska mått för uppföljning av målet för tobaks- och nikotinpolitiken.

Underlaget ska göra det möjligt att följa upp målet om minskade medicinska och sociala skador orsakade av tobaks- och nikotinprodukter.

Uppföljningen ska göras av dels skadeverkningar uppdelat på olika tobaks- och nikotinprodukter, dels bruk uppdelat på olika tobaks- och nikotinprodukter.

Uppdraget ska samordnas av Folkhälsomyndigheten. Socialstyrelsen ska bistå med nödvändig statistik i den mån de har sådan till Folkhälsomyndigheten.

Folkhälsomyndigheten och Socialstyrelsen ska senast den 1 april 2026 gemensamt redovisa uppdraget till Regeringskansliet.
