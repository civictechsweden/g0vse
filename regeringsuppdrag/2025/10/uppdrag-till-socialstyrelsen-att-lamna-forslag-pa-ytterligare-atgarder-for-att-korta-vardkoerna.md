# Uppdrag till Socialstyrelsen att lämna förslag på ytterligare åtgärder för att korta vårdköernaDiarienummer:  S2025/01757

Regeringen uppdrar åt Socialstyrelsen att föreslå ytterligare vårdområden eller åtgärder som ska ingå i regeringens satsning för att korta vårdköerna genom att öka produktionen inom utvalda områden under 2026.

Socialstyrelsen ska bland annat:

* förbereda för att under 2026 fortsätta att fördela medel för de vårdområden som omfattas av tidigare satsningar,
* analysera och föreslå ytterligare två till tre vårdområden eller åtgärder inom den specialiserade hälso- och sjukvården som ska inkluderas i satsningen, och
* förbereda system och rutiner för fortsatt uppföljning av prestationsbaserade medel inom ramen för den fortsatta satsningen,
* löpande informera Regeringskansliet om hur arbetet med uppdraget fortskrider,
* senast den 12 december 2025 delredovisa och senast den 31 mars 2026 slutredovisa uppdraget till Regeringskansliet.
