# Uppdrag till Pensionsmyndigheten att förbereda införandet av en automatisk utdelning av överskott i inkomstpensionssystemetDiarienummer: S2025/01791

Regeringen uppdrar åt Pensionsmyndigheten att förbereda införandet av en automatisk utdelning av överskott i inkomstpensionssystemet och vidta åtgärder för att se till att överskott kan börja delas ut från den 1 januari 2027. Detta under förutsättning att riksdagen har fattat beslut i ärendet.

Utformningen av den automatiska utdelningen av överskott ska förhålla sig till förslagen i promemorian Utdelningsbart överskott i inkomstpensionssystemet, ds 2025:24.

Pensionsmyndigheten ska:

* löpande informera Regeringskansliet om hur arbetet med uppdraget fortskrider,
* senast före utgången av december 2026 redovisa till Regeringskansliet att uppdraget är slutfört.
