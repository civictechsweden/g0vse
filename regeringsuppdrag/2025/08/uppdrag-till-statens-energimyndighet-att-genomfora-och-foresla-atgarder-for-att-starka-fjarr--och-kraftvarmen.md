# Uppdrag till Statens energimyndighet att genomföra och föreslå åtgärder för att stärka fjärr- och kraftvärmenDiarienummer: KN2025/01566

Regeringen ger Statens energimyndighet (Energimyndigheten) i uppdrag att genomföra och ta fram förslag på åtgärder för att stärka och värna fjärrvärmen och kraftvärmen i Sverige.

Arbetet ska omfatta fyra delar.

Energimyndigheten ska

1. Analysera konsekvenser för elsystemets kapacitet, effektsituation och energiförsörjning i ett scenario med en kraftig minskning av fjärrvärmeleveranserna och andelen biobränslen i fjärr- och kraftvärmen till 2050,
2. Kvantifiera och kommunicera nyttan av fjärrvärmen för elsystemet, lokalt och regionalt, inklusive ur ett energiberedskapsperspektiv, och bedöma hur denna information kan användas i regional och kommunal energiplanering och i frivilliga dialoger mellan fjärrvärmeföretag och elnätsbolag om ersättning för nyttan,
3. Analysera hinder som begränsar tillgången på hållbara skogsbränslen för el- och värmeproduktion och föreslå lämpliga åtgärder för att öka tillgången av sådana hållbara skogsbränslen,
4. Utvärdera hur fossila utsläpp från fjärrvärme redovisas av företag i hållbarhetsredovisningar eller andra redovisningar, analysera huruvida och i så fall på vilket sätt redovisningen av utsläpp kopplade till fjärrvärme, med särskilt fokus på avfallsbaserad värme, kan utvecklas inom ramen för gällande regler och principer för hur utsläpp från en produkts eller tjänsts livscykel ska allokeras.
