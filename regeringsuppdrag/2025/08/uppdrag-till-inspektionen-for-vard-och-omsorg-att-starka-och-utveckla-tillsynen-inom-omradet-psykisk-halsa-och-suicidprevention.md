# Uppdrag till Inspektionen för vård och omsorg att stärka och utveckla tillsynen inom området psykisk hälsa och suicidpreventionDiarienummer: S2025/01452

Regeringen uppdrar åt Inspektionen för vård och omsorg (IVO) att stärka och utveckla tillsynen inom området psykisk hälsa och suicidprevention.

IVO ska bland annat:

* samtala med och hämta kunskap och erfarenheter från Läkemedelsverket, Myndigheten för vård och omsorgsanalys, Socialstyrelsen, Statens institutionsstyrelse och andra berörda myndigheter,
* samtala med och hämta kunskap och erfarenheter från Sveriges Kommuner och Regioner, kommuner, regioner, privata vårdgivare, professionsföreningar, patient-, brukar- och anhörigorganisationer och andra berörda aktörer,
* senast den 28 januari 2026, den 31 mars 2027 och 31 mars 2028 delredovisa uppdraget till Regeringskansliet och
* senast den 31 mars 2029 slutredovisa uppdraget till Regeringskansliet.
