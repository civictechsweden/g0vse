# Uppdrag till Statens energimyndighet och Affärsverket svenska kraftnät att tydliggöra vattenkraftens nyttor och betydelse för elförsörjningenDiarienummer: KN2025/01564

Regeringen ger Statens energimyndighet (Energimyndigheten) och Affärsverket svenska kraftnät (Svenska kraftnät) i uppdrag att beskriva och förtydliga på vilket sätt vattenkraften skapar nyttor för elsystemet och för elförsörjningen på lokal, regional och nationell nivå. Även mindre vatten-kraftsanläggningar, med vilket avses verk med en samlad effekt på högst 10 megawatt, ska omfattas av beskrivningen.

Energimyndigheten och Svenska kraftnät ska mot bakgrund av de identifie-rade och beskrivna nyttorna ta fram stödmaterial som kan användas vid stra-tegisk energi- och beredskapsplanering av bland annat kommuner, regioner och eventuella andra berörda aktörer på lokal, regional och nationell nivå. Såväl redovisningen av vattenkraftens nyttor som det framtagna stödmate-rialet ska tillgängliggöras och offentliggöras senast den 30 april 2026. Myn-digheterna ska när uppdraget genomförs föra dialog med relevanta länsstyrelser och kommuner.
