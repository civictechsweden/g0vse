# Upphörande av uppdraget att följa upp regionernas insatser inom ramen för överenskommelsen inom området förlossningsvård och kvinnors hälsa för 2024

Regeringen avslutar uppdraget till Socialstyrelsen att följa upp regionernas insatser inom överenskommelsen inom området förlossningsvård och kvinnors hälsa för 2024.

Socialstyrelsens pågående arbete fortsätter istället inom uppdraget att nationellt samordna, stödja och följa upp arbetet för en stärkt mödrahälsovård, förlossningsvård, hälso- och sjukvård för flickors och kvinnors hälsa och vård för personer som har utsatts för sexuellt våld.
