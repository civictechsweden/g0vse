# Uppdrag till Myndigheten för familjerätt och föräldraskapsstöd om förstärkta familjerätter och våldsförebyggande familjerådgivning

Regeringen uppdrar åt Myndigheten för familjerätt och föräldraskapsstöd, MFoF, att betala ut och följa upp statsbidrag om 48,5 miljoner kronor till 20 kommuner under 2025.

MFoF ska bland annat:

* informera berörda kommuner om

– möjligheten att rekvirera medel för de insatser som statsbidraget avser,

– krav på återrapportering och redovisning av medel och

– återbetalning av outnyttjade eller felaktigt använda medel,

* utforma krav på återrapportering och redovisning som möjliggör uppföljning,
* löpande informera Regeringskansliet om hur arbetet fortskrider,
* senast den 1 september 2025 delredovisa uppdraget och senast den 2 mars 2026 slutredovisa uppdraget till Regeringskansliet.
