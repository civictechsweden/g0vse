# Uppdrag till Statens konstråd att producera ett permanent byggnadsanknutet konstverk på Hanaholmen

Regeringen beslutar att överlämna en gåva till Finland i form av ett permanent byggnadsanknutet konstverk på Hanaholmen – kulturcentrum för Sverige och Finland.

Regeringen ger Statens konstråd i uppdrag att producera konstverket som ska stå klart och formellt överlämnas under andra halvåret 2025. Kostnaden för gåvan får uppgå till högst 600 000 kronor.

Statens konstråd ska när uppdraget utförs inkludera Hanaholmen i processen och ge Hanaholmen möjlighet att lämna synpunkter under uppdragets genomförande.

Statens konstråd ska senast den 20 februari 2026 lämna en slutredovisning av uppdraget, inklusive en ekonomisk redovisning, till Regeringskansliet (Kulturdepartementet och Utrikesdepartementet).
