# Uppdrag till Myndigheten för vård- och omsorgsanalys att kartlägga och analysera risker och nyttor med viss vård

Regeringen uppdrar åt Myndigheten för vård- och omsorgsanalys att kartlägga och analysera konsekvenserna av viss privat finansierad vård. Myndigheten ska bedöma det fortsatta utvecklingsbehovet och bland annat eventuella behov av reglering.

Myndigheten för vård- och omsorgsanalys ska bland annat

* samtala med och hämta in kunskap och erfarenheter från myndigheter, Sveriges Kommuner och Regioner, regioner, kommuner, privata vårdgivare, professionsföreningar och andra.
* senast den 18 december 2025 samt den 30 september 2026 delredovisa uppdraget och senast den 30 september 2027 slutredovisa av uppdraget till Regeringskansliet.
