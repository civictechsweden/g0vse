# Uppdrag att nationellt samordna, stödja och följa upp arbetet för en stärkt mödrahälsovård, förlossningsvård, hälso- och sjukvård för flickors och kvinnors hälsa och vård för personer som har utsatts för sexuellt våld

Regeringen uppdrar åt Socialstyrelsen att långsiktigt arbeta för att stärka och utveckla mödrahälsovården, förlossningsvården, hälso- och sjukvårdens arbete med flickors och kvinnors hälsa samt vården för personer som har utsatts för sexuellt våld.

Socialstyrelsen ska bland annat:

* ansvara för nationell samordning, stöd och uppföljning inom mödrahälsovården, förlossningsvården och hälso- och sjukvårdens arbete med flickors och kvinnors hälsa och vården för personer som har utsatts för sexuellt våld.

Socialstyrelsen ska under 2025:

* Förbereda för nationell samordning, stöd och uppföljning inom mödrahälsovården, förlossningsvården och hälso- och sjukvårdens arbete med flickors och kvinnors hälsa och vården för personer som har utsatts för sexuellt våld.
* Utveckla Graviditetsenkäten i samarbete med bl.a. Sveriges Kommuner och Regioner (SKR).
* Följa upp mödrahälsovården och förlossningsvården, hälso- och sjukvården för att främja flickors och kvinnors hälsa och vården för personer som har utsatts för sexuellt våld ur ett jämlikhetsperspektiv. I detta ingår att följa upp regionernas insatser inom ramen för överenskommelsen mellan staten och SKR inom området förlossningsvård och kvinnors hälsa för 2024.

Socialstyrelsen ska från 2026:

* Ta ett utökat ansvar för samordning och stöd på nationell nivå avseende utveckling av mödrahälsovården, förlossningsvården, hälso- och sjukvårdens arbete med flickors och kvinnors hälsa och vården för personer som har utsatts för sexuellt våld.
* Löpande följa utvecklingsbehovet i regionerna när det gäller mödrahälsovården, förlossningsvården, hälso- och sjukvårdens arbete med flickors och kvinnors hälsa och vården för personer som har utsatts för sexuellt våld och genomföra kunskapsstödjande insatser för regionernas arbete inom området.
* Systematiskt följa upp mödrahälsovården, förlossningsvården, hälso- och sjukvårdens arbete med flickors och kvinnors hälsa och vården för personer som har utsatts för sexuellt våld ur ett jämlikhetsperspektiv. I detta ingår bl.a. att följa upp regionernas insatser inom ramen för överenskommelsen mellan staten och SKR inom området förlossningsvård och kvinnors hälsa för 2025.

Socialstyrelsen ska:

* löpande informera Regeringskansliet om hur arbetet med uppdraget fortskrider,
* senast den 15 september 2025 och den 15 juni 2026 delredovisning uppdraget samt senast den 31 oktober 2027 slutredovisa uppdraget till Regeringskansliet.
