# Uppdrag till Socialstyrelsen att förbereda inrättandet av ett nationellt kompetenscentrum för frågor om intellektuell funktionsnedsättning och autism

Regeringen uppdrar åt Socialstyrelsen att förbereda inrättandet av ett nationellt kompetenscentrum för frågor om intellektuell funktionsnedsättning och autism.

Socialstyrelsen ska bland annat:

* förbereda för att inrätta ett nationellt kompetenscentrum som ska:

— samla, strukturera och sprida kunskap om intellektuell funktionsnedsättning och autism som utgår från vetenskaplig grund och beprövad erfarenhet,

— utifrån målgruppsanalyser identifiera behov av strategiska insatser och stödja införandet av målgruppsanpassade praktiska stöd och nya arbetssätt,

— genomföra informationsinsatser som syftar till att sprida och öka kännedomen om kompetenscentrets verksamhet.

* samtala med Myndigheten för delaktighet,
* senast den 7 april 2025 redovisa uppdraget till Regeringskansliet.
