# Uppdrag till Socialstyrelsen att utreda elektronisk åtkomst till patientjournaler vid utredning av de medicinska förutsättningarna för donation av biologiskt material

Regeringen uppdrar åt Socialstyrelsen att analysera och ta fram förslag så att personal som utreder de medicinska förutsättningarna för donation av organ och vävnader ges elektronisk åtkomst. Detta genom bland annat direktåtkomst till uppgifter hos andra vårdgivare .

Socialstyrelsen ska bland annat:

* analysera och redogöra vilka handlingsalternativ som finns för att möjliggöra elektronisk åtkomst till patientuppgifter för medicinsk utredning inför donation, samt argument för och emot de olika alternativen,
* analysera och redogöra för vilka personalkategorier som är i störst behov av att ha tillgång till möjliga donatorers patientjournaler,
* lämna nödvändiga författningsförslag,
* redovisa konsekvenserna av förslagen, i enlighet med förordningen  om konsekvensutredningar,
* samtala med berörda aktörer för att utreda vårdpersonalens behov av elektronisk åtkomst till uppgifter hos andra vårdgivare,
* samråda med Rättsmedicinalverket, Integritetsskyddsmyndigheten och Inspektionen för vård och omsorg,
* samtala med den utredning som har uppdraget att möjliggöra en nationell digital infrastruktur för hälsodata. Detta för att försäkra sig om att Socialstyrelsens förslag är förenliga med de förslag bokstavsutredningen tar fram.
* senast den 30 juni 2025 slutredovisa uppdraget till Regeringskansliet.
