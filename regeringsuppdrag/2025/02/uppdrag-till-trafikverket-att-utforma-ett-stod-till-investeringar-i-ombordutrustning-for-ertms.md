# Uppdrag till Trafikverket att utforma ett stöd till investeringar i ombordutrustning för ERTMS

Regeringen ger Trafikverket i uppdrag att utforma ett stöd till investeringar i ombordutrustning för det europeiska trafikstyrningssystemet för tåg European Rail Traffic Management System (ERTMS).

Vid genomförandet av uppdraget ska Trafikverket föra dialog med företrädare för järnvägsbranschen. I frågan om museitåg ska Trafikverket inhämta information och synpunkter från Statens maritima och transporthistoriska museer.

Trafikverket ska senast den 30 september 2025 redovisa uppdraget till Regeringskansliet (Landsbygds- och infrastrukturdepartementet).
