# Uppdrag till Polismyndigheten och Socialstyrelsen att stärka och utveckla arbetet med tillståndsprövning för skjutvapen

Regeringen ger Polismyndigheten och Socialstyrelsen i uppdrag att inom sina respektive ansvarsområden stärka och utveckla arbetet med tillståndsprövning för skjutvapen avseende medicinsk lämplighet, vilket inkluderar hälso- och sjukvårdens anmälan av patienter som av medicinska skäl är olämpliga att inneha skjutvapen.

Myndigheterna ska genomföra uppdraget i nära samverkan med varandra. Polismyndigheten och Socialstyrelsen ska senast den 30 september 2025
lämna en gemensam delredovisning av uppdraget till Regeringskansliet.
