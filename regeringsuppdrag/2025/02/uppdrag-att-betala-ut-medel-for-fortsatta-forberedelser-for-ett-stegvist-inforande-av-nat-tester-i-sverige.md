# Uppdrag att betala ut medel för fortsatta förberedelser för ett stegvist införande av NAT-tester i Sverige

Regeringen uppdrar åt Socialstyrelsen att betala ut medel för arbete med säkrare screening av blodgivare genom fortsatta förberedelser för ett stegvist införande av NAT (Nucleid Acid Testing). Detta som kompletterande smittscreening av samtliga blodgivare i Sverige.

Socialstyrelsen ska bland annat:

* betala ut 31 miljoner kronor till Region Skåne för det fortsatta arbetet med att genomföra NAT för smittscreening av blodgivare,
* betala ut 5 miljoner kronor till Sveriges Kommuner och Regioner (SKR) för samordning och stöd till regionerna i förberedelse-arbetet,
* fortsätta arbetet med att stödja Region Skåne och närliggande regioner vid implementeringen av NAT,
* bistå arbetet med ett nationellt perspektiv. Detta för att möjliggöra ett nationellt införande av NAT på ett kostnadseffektivt sätt oberoende av organisationsform för blodverksamheterna.
* fortsätta arbetet med att se över myndighetens föreskrifter om blodverksamhet. Detta för att möjliggöra ett införande av NAT.
* senast den 15 juni 2026 slutredovisa uppdraget till Regeringskansliet.
