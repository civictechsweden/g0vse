# Uppdrag till Folkhälsomyndigheten att säkerställa tillgång till och förvalta avtal i fråga om proteinbaserat vaccin mot covid-19 samt bemyndigande att förhandla och ingå avtal

Regeringen uppdrar åt Folkhälsomyndigheten att säkra tillgång till proteinbaserat vaccin mot covid-19.

Regeringen:

* bemyndigar Folkhälsomyndigheten att förhandla och ingå avtal om proteinbaserat vaccin mot covid-19,
* uppdrar åt Folkhälsomyndigheten att förvalta avtal om proteinbaserat vaccin mot covid-19 som ingås med stöd av bemyndigandet.

Folkhälsomyndigheten ska bland annat:

* samtala med Regeringskansliet,
* informera Regeringskansliet innan åtgärder utförs med stöd av uppdraget, om dessa kan förväntas leda till tidsmässiga eller volymmässiga förändringar i tidigare avtalade eller på annat sätt bekräftade leveransprognoser,
* alltid underrätta Regeringskansliet när avtal har ingåtts enligt bemyndigandet.
* senast den 1 mars 2026 delredovisa och senast den 15 mars 2027 slutredovisa uppdraget till Regeringskansliet.
