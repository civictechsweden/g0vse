# Uppdrag att under 2025 och 2026 vara nationella behöriga marknadskontrollmyndigheter, centralt samordningskontor och nationell kontaktpunkt enligt EU-förordningen om allmän produktsäkerhet

Regeringen ger följande myndigheter i uppdrag att under 2025 och 2026 vara nationella behöriga marknadskontrollmyndigheter:

* Konsumentverket
* Elsäkerhetsverket
* Kemikalieinspektionen
* Läkemedelsverket
* Arbetsmiljöverket
* Boverket
* Myndigheten för samhällsskydd och beredskap

Regeringen ger Styrelsen för ackreditering och teknisk kontroll i uppdrag att under 2025 och 2026 vara ett centralt samordningskontor enligt artikel 23 i EU-förordningen om allmän produktsäkerhet.

Vidare ger regeringen Konsumentverket i uppdrag att under 2025 och 2026

* vara nationell kontaktpunkt enligt artikel 25 i EU-förordningen om allmän produktsäkerhet
* ansvara för att skyndsamt lämna information till Europeiska kommissionen i systemet för snabb varning och informationsutbyte Safety Gate
* utföra lämpliga kontroller enligt artikel 26 i förordningen.

Regeringen ger även Konsumentverket i uppdrag att ingå i det nätverk för konsumentsäkerhet som inrättas enligt artikel 30 i förordningen.
