# Uppdrag till Statskontoret att analysera och föreslå regelförenklingar och försöksverksamheter för ökad effektivitet i kommunal verksamhet

Regeringen ger Statskontoret i uppdrag att ta emot, analysera och bedöma förslag till ändringar av lagar, förordningar, myndighetsföreskrifter och allmänna råd samt försöksverksamheter från berörda aktörer. Syftet med arbetet ska vara att lämna vidare utvalda förslag till regeringen som, baserat på myndighetens analys och bedömning, kan undanröja hinder för effektiv kommunal verksamhet.

Statskontoret ska

* ta emot, analysera och bedöma förslag på ändringar av lagar, förordningar, myndighetsföreskrifter och allmänna råd samt försöksverksamheter från kommuner, regioner, statliga myndigheter och andra berörda aktörer,
* lämna nödvändiga författningsförslag,
* etablera en tidig och löpande kontakt med Kommittén accelerationskontor för att underlätta industrins omställning (KN 2024:05) i syfte att inhämta kunskap om utmaningar som kan uppstå för den kommunala sektorn i samband med stora industrietableringar och samhällsomvandlingar,
* bedöma hur de inlämnade förslagen påverkar effektiviteten i kommuner och regioner,
* bedöma de inlämnade förslagen utifrån olika relevanta perspektiv enligt Ekonomistyrningsverkets vägledning för konsekvensutredningar samt internationella åtaganden,
* beräkna de budgetära konsekvenserna för staten av de utvalda förslag
  som lämnas till Regeringskansliet (Finansdepartementet), och
* föreslå metod och form för utvärdering av de föreslagna försöksverksamheter som lämnas till Regeringskansliet (Finansdepartementet).
