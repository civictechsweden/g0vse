# Uppdrag till Statens centrum för arkitektur och design att förbereda överföring av uppgifter till Moderna museet och förbereda avveckling av myndigheten

Regeringen ger Statens centrum för arkitektur och design i uppdrag att dels förbereda överföring av myndighetens uppgifter till Moderna museet, dels förbereda avveckling av myndigheten så att Statens centrum för arkitektur och design kan upphöra som myndighet den 31 december 2025.

Utgångspunkten för genomförandet av uppdraget ska vara att myndigheternas befintliga uppgifter ska vara oförändrade och att uppgifterna ska utföras med bibehållen effektivitet och kvalitet.

Organisationsförändringen ska genomföras på ett kostnadseffektivt sätt.

Statens centrum för arkitektur och design ska samråda med Moderna museet vid uppdragets genomförande. Vid behov ska Statens centrum för arkitektur och design också samråda med Ekonomistyrningsverket och Riksarkivet.

Statens centrum för arkitektur och design ska vid genomförandet av uppdraget beakta 6 b § lagen (1982:80) om anställningsskydd. Samråd ska ske med Arbetsgivarverket i arbetsrättsliga frågor.

Statens centrum för arkitektur och design ska senast den 22 september 2025 redovisa personella och ekonomiska konsekvenser av förändringen till Regeringskansliet (Kulturdepartementet).

Statens centrum för arkitektur och design ska löpande informera Regeringskansliet (Kulturdepartementet) om hur arbetet med uppdraget  fortskrider.

Uppdraget ges med förbehåll för riksdagens godkännande i nödvändiga delar.
