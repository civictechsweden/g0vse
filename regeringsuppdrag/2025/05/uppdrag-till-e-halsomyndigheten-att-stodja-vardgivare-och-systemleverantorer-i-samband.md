# Uppdrag till E-hälsomyndigheten att stödja vårdgivare och systemleverantörer i samband med anslutningen till den nationella digitala infrastrukturenDiarienummer:  S2025/00973

Regeringen uppdrar åt E-hälsomyndigheten att stödja vårdgivare och systemleverantörer i samband med anslutningen till den nationella digitala infrastrukturen för hälso- och sjukvården.

E-hälsomyndigheten ska bland annat:

* stödja och vägleda vårdgivare och systemleverantörer för att bistå dem genom samtliga faser i anslutningen, från förberedelse och planering till genomförande och uppföljning,
* bistå vårdgivare och systemleverantörer med teknisk och verksamhetsmässig expertis, felsökning och validering,
* tillhandahålla en utvecklarportal,
* bistå med annat stöd och vägledning kopplat till den nationella digitala infrastrukturen som myndigheten bedömer är av relevans för en effektiv anslutning till infrastrukturen,
* samverka med Socialstyrelsen, Myndigheten för digital förvaltning, Myndigheten för samhällsskydd och beredskap och Läkemedelsverket,
* samtala med Sveriges Kommuner och Regioner, regioner, kommuner, privata vårdgivare och systemleverantörer,
* senast den 2 februari 2026 slutredovisa uppdraget till Regeringskansliet.
