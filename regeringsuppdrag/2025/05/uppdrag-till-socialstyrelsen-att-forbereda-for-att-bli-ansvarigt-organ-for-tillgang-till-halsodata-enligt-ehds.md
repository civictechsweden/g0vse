# Uppdrag till Socialstyrelsen att förbereda för att bli ansvarigt organ för tillgång till hälsodata enligt EHDS

Regeringen uppdrar åt Socialstyrelsen att förbereda för att myndigheten ska tillföras uppgifter som organ för tillgång till hälsodata enligt Europarlamentets och rådets förordning om det europeiska hälsodataområdet (EHDS).

Socialstyrelsen ska bland annat:

* utreda förutsättningarna för att tilldelas vissa uppgifter som organ för tillgång till hälsodata enligt artiklarna EHDS,
* utreda förutsättningarna för att vara nationell kontaktpunkt för sekundäranvändning av hälsodata i den gränsöverskridande infrastrukturen HealthData@EU
* delta i förberedelsearbeten samt samarbeten och projekt på såväl nationell som EU-nivå,
* utreda och beskriva vad de nya uppgifterna består av,
* analysera eventuella intressekonflikter som kan uppstå mellan de nya ansvarsområdena och myndighetens befintliga uppdrag samt föreslå organisering och arbetssätt för att minimera risken för intressekonflikter,
* beräkna kostnaderna för myndigheten om den utses till organ för tillgång till hälsodata för de aktuella uppgifterna,
* samtala med och hämta in synpunkter från E-hälsomyndigheten, Vetenskapsrådet, Statistiska centralbyrån, Inspektionen för vård och omsorg, Integritetsskydds-myndigheten, Etikprövningsmyndigheten, Myndigheten för digital förvaltning, Folkhälsomyndigheten, Sveriges Kommuner och Regioner, regioner, kommuner, privata vårdgivare, forskningsaktörer och övriga hälsodatainnehavare och -användare samt andra relevanta aktörer, samarbeten och projekt på nationell och europeisk nivå,
* samtala med utredaren med uppdrag att möjliggöra en nationell digital infrastruktur för hälsodata  och bistå utredaren med nödvändiga underlag,
* löpande informera Regeringskansliet  om hur arbetet med uppdraget fortskrider,
* senast den 5 februari 2026 delredovisa och senast den 15 juni 2026 slutredovisa uppdraget till Regeringskansliet.
