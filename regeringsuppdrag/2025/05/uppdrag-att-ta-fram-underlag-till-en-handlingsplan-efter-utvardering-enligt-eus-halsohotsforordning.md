# Uppdrag att ta fram underlag till en handlingsplan efter utvärdering enligt EU:s hälsohotsförordning

Regeringen uppdrar åt Folkhälsomyndigheten att ta fram underlag till en handlingsplan för att hantera de rekommendationer som den europeiska smittskyddsmyndigheten, European Centre for Disease Prevention and Control, ECDC, har lämnat till Folkhälsomyndigheten och Regeringskansliet. Detta efter att ha utvärderat Sveriges planering av beredskap, förebyggande arbete och hantering av gränsöverskridande hälsohot.

Folkhälsomyndigheten ska bland annat:

* hämta in nödvändiga underlag och synpunkter från Kemikalieinspektionen, Läkemedelsverket, Myndigheten för samhällsskydd och beredskap, Naturvårdsverket, Socialstyrelsen, Statens jordbruksverk, Statens veterinärmedicinska anstalt, Swedavia, Trafikverket, Transportstyrelsen och Vetenskapsrådet,
* i relevanta delar samråda med regioner, kommuner och Sveriges Kommuner och Regioner,
* löpande informera Regeringskansliet om hur arbetet fortskrider och
* senast den 19 september 2025 redovisa uppdraget till Regeringskansliet.
