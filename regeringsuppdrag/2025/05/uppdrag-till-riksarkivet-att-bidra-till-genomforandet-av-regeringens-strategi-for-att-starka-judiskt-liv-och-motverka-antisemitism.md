# Uppdrag till Riksarkivet att bidra till genomförandet av regeringens strategi för att stärka judiskt liv och motverka antisemitism

Regeringen ger Riksarkivet i uppdrag att bidra till genomförandet av regeringens strategi för att stärka judiskt liv och motverka antisemitism.

Riksarkivet ska inom ramen för sitt ansvarsområde genomföra insatser i enlighet med strategins målsättningar för fokusområdena Svensk judiskt kulturarv och judisk kultur och Kunskap, utbildning och forskning on judiskt liv.

Uppdraget innebär att Riksarkivet på olika sätt ska synliggöra det svensk judiska kulturarvet och hur det återspeglas i arkiv som finns hos myndigheten för forskare, skolväsendet och en bredare allmänhet. Riksarkivet ska vidare bistå sammanslutningar inom den judiska minoriteten i frågor som rör förmedling av information ur arkiv som förvaltas av dem.

Riksarkivet ska när uppdraget utförs ha dialog med representanter för den judiska minoriteten.

Riksarkivet ska lämna en skriftlig delredovisning av uppdraget i årsredovisningarna för 2025, 2026 och 2027.

Riksarkivet ska senast den 15 februari 2029 lämna en skriftlig slutredovisning av uppdraget till Regeringskansliet (Kulturdepartementet).
