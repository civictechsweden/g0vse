# Uppdrag till Trafikverket att utveckla och förvalta en informationsportal för sjöfartslinjer

Regeringen ger Trafikverket i uppdrag att utveckla och förvalta en
informationsportal för sjöfartslinjer. Trafikverket ska vid genomförandet av
uppdraget utgå från det förslag som redovisats i myndighetens rapport En
informationsportal för ökad sjöfart (LI2025/00091).

Trafikverket ska när uppdraget utförs involvera Sjöfartsverket och Transportstyrelsen samt andra berörda myndigheter utifrån vad som krävs för att genomföra uppdraget. Trafikverket ska även ge branschorganisationer och andra aktörer möjlighet att lämna synpunkter gällande informationsportalens utformning och funktion.

Trafikverket ska senast den 30 november 2025 lämna en delredovisning av uppdragets genomförande till Regeringskansliet (Landsbygds- och infrastrukturdepartementet). Trafikverket ska genomföra en utvärdering av informationsportalen som redovisas senast den 1 oktober 2028 till Regeringskansliet (Landsbygds- och infrastrukturdepartementet). Trafikverket ska senast den 4 december 2028 lämna en slutredovisning av uppdraget till Regeringskansliet (Landsbygds- och infrastrukturdepartementet).

För genomförandet av uppdraget får Trafikverket under 2025 använda högst 2 000 0000 kronor som ska redovisas mot det under utgiftsområde 22 Kommunikationer för budgetåret 2025 uppförda anslaget 1:1 Utveckling av statens transportinfrastruktur anslagsposten 11.1 Trimning och effektivisering samt miljöinvesteringar. Uppdraget är en del av det i budgetpropositionen för 2025 aviserade strategiska arbetet med godstransporter.
