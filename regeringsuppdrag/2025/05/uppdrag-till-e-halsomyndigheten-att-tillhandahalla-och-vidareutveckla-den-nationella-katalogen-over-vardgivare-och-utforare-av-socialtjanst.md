# Uppdrag till E-hälsomyndigheten att tillhandahålla och vidareutveckla den nationella katalogen över vårdgivare och utförare av socialtjänstDiarienummer:  S2025/00972

Regeringen uppdrar åt E-hälsomyndigheten att tillhandahålla och vidareutveckla den nationella katalogen över vårdgivare och utförare av socialtjänst.

E-hälsomyndigheten ska bland annat:

* löpande utveckla, kvalitetssäkra och förvalta katalogen,
* analysera om det finns specifika verksamheter eller uppgifter som utifrån sekretess eller som av andra likvärdiga skäl inte bör ingå i katalogen, och
* ta fram kunskapsunderlag och manualer till användare av katalogen samt ge stöd till användare vid anslutning och nyttjande av katalogen,
* analysera och beskriva hur apotek och vårdgivare inom tandvård och estetiska verksamheter kan inkluderas i katalogen,
* identifiera de tekniska, rättsliga och semantiska förutsättningarna för en sådan inkludering samt göra en lostnadsberäkning,
* beskriva hur en sådan inkludering förhåller sig till den nationella digitala infrastrukturen enligt färdplansuppdraget,
* analysera hur katalogen kan vidareutvecklas som en del av den nationella digitala infrastrukturen och relevanta krav enligt förordningen om det europeiska hälsodataområdet, och
* analysera hur katalogen kan användas som ett verktyg i arbetet mot välfärdsbrottslighet,
* samtala med och hämta in synpunkter från Försäkringskassan, Inspektionen för vård och omsorg (IVO), Läkemedelsverket, Myndigheten för digital förvaltning (Digg), Socialstyrelsen och Upphandlingsmyndigheten,
* samtala med Sveriges Kommuner och Regioner (SKR), Inera AB, kommuner, regioner samt andra berörda aktörer, såsom privata utförare,
* löpande informera Regeringskansliet om eventuella behov av ändringar av författning som krävs för att realisera den nationella katalogen,
* löpande informera Regeringskansliet om hur arbetet med uppdraget fortskrider,
* senast den 28 februari 2026 delredovisa uppdraget och senast den 28 februari 2027 slutredovisa uppdraget till Regeringskansliet.
