# Uppdrag till Socialstyrelsen att förbereda för utökad insamling av uppgifter från hälso- och sjukvården

Regeringen uppdrar åt Socialstyrelsen att fortsätta arbetet med att förbereda för utökad insamling av uppgifter från hälso- och sjukvården.

Den utökade insamlingen omfattar uppgifter från öppenvården och uppgifter om rekvisitionsläkemedel till ett hälsodataregister. I arbetet ingår att dels ta fram förslag till föreskrifter som preciserar vilka uppgifter en vårdgivare ska lämna och hur det ska ske, dels genomföra en fördjupad konsekvensanalys av hur rapporteringen av uppgifterna ska genomföras på ett ändamålsenligt, kostnadseffektivt och säkert sätt. I uppdraget ingår att beräkna kostnaderna för den utökade insamlingen samt föreslå finansiering. I uppdraget ingår även att ta fram en tidplan för när uppgiftsinsamlingen kan påbörjas.

Socialstyrelsen ska:

* samtala med och inhämta synpunkter med E-hälsomyndigheten, Integritetsskyddsmyndigheten, Läkemedelsverket, Tandvårds- och läkemedelsförmånsverket, regioner och offentliga och privata vårdgivare samt andra relevanta aktörer,
* löpande informera Regeringskansliet om hur arbetet med uppdraget fortskrider
* senast före utgången av april 2026 skriftligen redovisa uppdraget till Regeringskansliet.
