# Uppdrag till Affärsverket svenska kraftnät att utvidga transmissionsnätet i norra Norrbottens län

Regeringen ger Affärsverket svenska kraftnät (Svenska kraftnät) i uppdrag att analysera hur myndigheten inom ramen för sina uppgifter kan utvidga transmissionsnätet till att även omfatta norra Norrbottens län.

Svenska kraftnät ska beskriva utvidgningen av transmissionsnätet, en tidplan för genomförandet samt konsekvenser för Svenska kraftnäts finansierings- och investeringsplan.

Svenska kraftnät ska senast den 31 oktober 2025 redovisa uppdraget till Regeringskansliet (Klimat- och näringslivsdepartementet).
