# Uppdrag till Statistiska centralbyrån att utreda förutsättningar för att tillhandahålla säkra behandlingsmiljöer enligt EHDSDiarienummer:  S2025/00975

Regeringen uppdrar åt Statistiska centralbyrån att utreda förutsättningarna för att tillhandahålla säkra behandlingsmiljöer enligt Europarlamentets och rådets förordning om det europeiska hälsodataområdet.

Statistiska centralbyrån ska bland annat:

* utreda förutsättningarna för hur ett system med säkra behandlingsmiljöer bör organiseras och utvecklas i Sverige inom ramen för EHDS,
* utreda förutsättningarna för att SCB eller ansvarig myndighet inom hälso- och sjukvårdssektorn ska tillhandahålla en eller flera säkra behandlingsmiljöer enligt regelverket.
* beräkna kostnaderna för de förslag som myndigheten lämnar,
* särskilt samverka med Socialstyrelsen om frågor som rör fördelningen av arbetsuppgiften att fatta beslut om tillgång till hälsodata och arbetsuppgiften att tillhandahålla säkra behandlingsmiljöer,
* samtala med och hämta in synpunkter från Vetenskapsrådet, E-hälsomyndigheten, Inspektionen för vård och omsorg, RISE, Integritetsskyddsmyndigheten, Etikprövningsmyndigheten, Myndigheten för digital förvaltning, Folkhälsomyndigheten, Sveriges Kommuner och Regioner, regioner, kommuner, privata vårdgivare, forskningsaktörer och övriga hälsodatainnehavare och -användare samt andra relevanta aktörer
* samtala med utredaren med uppdrag att möjliggöra en nationell digital infrastruktur för hälsodata och bistå utredaren med nödvändiga underlag,
* senast den 5 februari delredovisa och senast den 15 juni 2026 slutredovisa uppdraget till Regeringskansliet.
