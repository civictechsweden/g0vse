# Uppdrag till Socialstyrelsen att utarbeta nationella riktlinjer för migränvårdenDiarienummer: S2025/01276

Regeringen ger Socialstyrelsen i uppdrag att utarbeta nationella riktlinjer för migränvården. Syftet med riktlinjerna är att främja tillgänglighet till vården, ökad kunskap om behandling av migrän och en jämlik vård över landet.

Nationella riktlinjer kan bestå av rekommendationer, indikatorer för uppföljning och utvärdering samt målnivåer där det är relevant.

Socialstyrelsen ska även initiera arbete för att stödja implementering av de nationella riktlinjerna.

Inom ramen för uppdraget ska Socialstyrelsen se över vilka förbättringsområden som finns och hur tillgången till vård ser ut på olika vårdnivåer.
