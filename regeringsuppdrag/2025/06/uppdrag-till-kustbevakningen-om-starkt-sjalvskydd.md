# Uppdrag till Kustbevakningen om stärkt självskyddDiarienummer: Fö2025/01110

Regeringen ger Kustbevakningen i uppdrag att stärka självskyddet på sina sjögående plattformar.

I uppdraget ingår att skyndsamt påbörja förstärkning av självskyddet på sjögående plattformar. Detta ska göras utifrån nuvarande praktiska, rättsliga och budgetära förutsättningar. Det kan exempelvis röra sig om teknisk utrustning samt ytterligare förstärkningsvapen.

I uppdraget ingår också att inkomma med förslag på hur självskyddet på sjögående plattformar kan stärkas ytterligare i ett medellångt och ett längre perspektiv. Denna analys ska inkludera olika alternativ, kostnadsanalys samt eventuella behov av författningsändringar.

En delredovisning av den första punkten i uppdraget ska lämnas till Regeringskansliet (Försvarsdepartementet) 30 november 2025. Uppdraget ska slutredovisas till Regeringskansliet (Försvarsdepartementet) senast den 30 april 2026.
