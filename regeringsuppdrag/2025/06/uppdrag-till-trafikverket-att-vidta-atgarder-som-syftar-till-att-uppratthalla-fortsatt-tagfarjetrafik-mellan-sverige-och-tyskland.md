# Uppdrag till Trafikverket att vidta åtgärder som syftar till att upprätthålla fortsatt tågfärjetrafik mellan Sverige och TysklandDiarienummer: LI2024/00473

Regeringen ger Trafikverket i uppdrag att med utgångspunkt i Försvarsmaktens behov av militär rörlighet och Sveriges förmåga att lämna och ta emot värdlandsstöd inom ramen för sitt åtagande som Natomedlem vidta åtgärder som syftar till att upprätthålla fortsatt tågfärjetrafik mellan Sverige och Tyskland till och med 2031.

Trafikverket ska när uppdraget genomförs samverka med Försvarsmakten och därutöver inhämta synpunkter från Myndigheten för samhällsskydd och beredskap och andra berörda myndigheter och organisationer.

Regeringen avser att senare under 2025 återkomma till riksdagen med förslag för att Trafikverket ska kunna ingå nödvändiga avtal för uppdragets genomförande.

En rapport som redovisar vilka åtgärder som Trafikverket har vidtagit med anledning av uppdraget ska redovisas senast den 31 december 2025 och senast den 31 december 2026 till Regeringskansliet (Landsbygds- och infrastrukturdepartementet med kopia till Försvarsdepartementet).
