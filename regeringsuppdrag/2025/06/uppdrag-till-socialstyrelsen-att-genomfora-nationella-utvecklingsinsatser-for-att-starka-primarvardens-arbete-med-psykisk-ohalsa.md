# Uppdrag till Socialstyrelsen att genomföra nationella utvecklingsinsatser för att stärka primärvårdens arbete med psykisk ohälsaDiarienummer: S2025/01229

Regeringen ger Socialstyrelsen i uppdrag att genomföra nationella utvecklingsinsatser för att stärka primärvårdens arbete med psykisk ohälsa

Socialstyrelsen får i uppdrag att genomföra nationella utvecklingsinsatser för att stärka primärvårdens arbete med psykisk hälsa. I uppdraget ingår bland annat att ta fram målgruppsanpassade kunskapsstöd och anpassa befintliga kunskapsstöd om omhändertagandet av psykisk ohälsa på vårdcentraler och inom kommunal hälso- och sjukvård.

Myndigheten ska också stödja utvecklingen av primärvårdens arbete med barn och unga med psykisk ohälsa, samt kommunicera resultaten av arbetet på ett målgruppsbaserat och verksamhetsnära sätt. Socialstyrelsen ska redovisa en bedömning av fortsatta utvecklingsbehov inom området samt förslag på hur Socialstyrelsen kan stödja ett sådant fortsatt utvecklingsarbete.
