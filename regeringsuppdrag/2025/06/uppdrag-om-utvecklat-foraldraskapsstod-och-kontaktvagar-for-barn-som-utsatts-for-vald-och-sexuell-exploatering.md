# Uppdrag om utvecklat föräldraskapsstöd och kontaktvägar för barn som utsatts för våld och sexuell exploateringDiarienummer: A2025/00608

Regeringen ger Barnombudsmannen i uppdrag att identifiera kontaktvägar för barn och unga som har utsatts för våld i partnerrelation, sexuellt våld eller sexuell exploatering. Regeringen ger Myndigheten för familjerätt och föräldraskapsstöd i uppdrag att främja utvecklingen av föräldraskapsstöd till barn och unga som riskerar att utsättas eller har utsatts för våld i partnerrelation, sexuellt våld eller sexuell exploatering.

Barnombudsmannen ska senast den 13 mars 2026 lämna en skriftlig
delredovisning av uppdraget till Regeringskansliet
(Arbetsmarknadsdepartementet, med kopia till Socialdepartementet) i den
del som avser att identifiera kontaktvägar. Barnombudsmannen ska senast
den 1 juni 2027 lämna en skriftlig slutredovisning av myndighetens del av
uppdraget.

Myndigheten för familjerätt och föräldraskapsstöd ska senast den
27 september 2027 lämna en skriftlig slutredovisning av uppdraget till
Regeringskansliet (Arbetsmarknadsdepartementet, med kopia till
Socialdepartementet).
