# Uppdrag till Socialstyrelsen att följa upp överenskommelsen mellan staten och Sveriges Kommuner och Regioner om en jämlik och effektiv cancervård med kortare väntetider

Regeringen uppdrar åt Socialstyrelsen att följa upp överenskommelsen mellan staten och Sveriges Kommuner och Regioner (SKR) om en jämlik och effektiv cancervård med kortare väntetider 2025.

Socialstyrelsen ska bland annat:

* följa upp regionernas arbete med standardiserade vårdförlopp,
* följa upp de särskilda satsningarna på bild- och funktionsmedicin, patologi samt rehabilitering, palliativ vård, seneffekter och aktiva överlämningar i överenskommelsen,
* ta fram en lägesbild över de särskilda satsningarna,
* föreslå hur det löpande kvalitetsutvecklande arbetet med inrapporterade data kopplat till regionernas arbete med väntetider inom cancervården ska säkerställas samt hur data ska tillgängliggöras för att kunna fortsätta användas löpande i regionernas förbättringsarbete,
* genomföra uppdraget i dialog med Regionala cancercentrum i samverkan, de regionala cancercentrumen och regionerna,
* senast den 15 november 2025 delredovisa uppdraget och senast den 31 mars 2026 slutredovisa uppdraget till Regeringskansliet.
