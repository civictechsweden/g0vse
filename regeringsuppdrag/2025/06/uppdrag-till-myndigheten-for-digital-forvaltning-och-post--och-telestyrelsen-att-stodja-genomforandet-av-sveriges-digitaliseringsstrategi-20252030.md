# Uppdrag till Myndigheten för digital förvaltning och Post- och telestyrelsen att stödja genomförandet av Sveriges digitaliseringsstrategi 2025−2030Diarienummer: Fi2025/01188

Regeringen ger Myndigheten för digital förvaltning (Digg) och Post- och telestyrelsen (PTS) i uppdrag att stödja genomförandet av Sveriges digitaliseringsstrategi 2025–2030.

Myndigheterna ska inom ramen för uppdraget

* sammanställa och vid behov utveckla eller föreslå indikatorer för uppföljning av målen i strategin,
* följa upp mål och delmål,
* vid behov föreslå åtgärder för att uppfylla målen, samt
* anordna en årlig digitaliseringskonferens.

När uppdraget utförs ska Digg och PTS i de delar det bedöms relevant föra en dialog med andra berörda statliga myndigheter, kommuner, regioner och Sveriges Kommuner och Regioner samt vid behov även med andra aktörer, bland annat med syfte att inkludera olika perspektiv.

Digg och PTS ska årligen senast den 28 februari 2026–2030 lämna en gemensam skriftlig redovisning till Regeringskansliet (Finansdepartementet). Redovisningen av uppdraget ska hänvisa till diarienumret för detta beslut.

Om respektive myndighet finner det lämpligt ska statistik och indikatorer publiceras så snart de är tillgängliga.
