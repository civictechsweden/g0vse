# Uppdrag till E-hälsomyndigheten och Socialstyrelsen om sammanhållen intygshanteringDiarienummer: S2025/01192

Regeringen uppdrar åt E-hälsomyndigheten och Socialstyrelsen att fortsätta arbetet med att utveckla och tillhandahålla en sammanhållen intygshantering för intyg från hälso- och sjukvården, socialtjänsten och tandvården.

E-hälsomyndigheten ska:

* samordna genomförandet av uppdraget,
* fortsätta arbetet med att utveckla och tillhandahålla en sammanhållen intygshantering för intyg från hälso- och sjukvården, socialtjänsten och tandvården,
* ta fram en utvecklings- och tidsplan för realiseringen av den sammanhållna intygshanteringen,
* ta fram kostnadsberäkningar för berörda aktörers insatser kopplat till den sammanhållna intygshanteringen,
* samtala med och inhämta synpunkter och behov från Försäkringskassan, Socialstyrelsen, Myndigheten för digital förvaltning, Sveriges läkarförbund och andra berörda professionsföreningar, Sveriges Kommuner och Regioner (SKR) och andra aktörer som berörs av intygshantering.
* löpande informera Regeringskansliet om hur arbetet med uppdraget fortskrider och om eventuella behov av författningsändringar som krävs för att realisera den sammanhållna intygshanteringen.

Socialstyrelsen ska:

* utifrån myndighetens kompetens och ansvarsområde bistå E-hälsomyndigheten i arbetet med att utveckla och tillhandahålla en sammanhållen intygshantering.

E-hälsomyndigheten och Socialstyrelsen ska:

* senast den 8 april 2026 gemensamt redovisa uppdraget till Regeringskansliet.
