# Uppdrag till Myndigheten för vård- och omsorgsanalys att genomföra en kartläggning av patienters kunskap och kompetensbehov gällande läkemedel med fokus på cancerDiarienummer: S2025/01186

Regeringen uppdrar åt Myndigheten för vård och omsorgsanalys att genomföra kartläggningar rörande läkemedel, med fokus på behandling av cancer men för lärande även av andra sjukdomar.

Myndigheten för vård och omsorgsanalys ska:

* kartlägga

− patienters och närståendes kunskap om de läkemedel de använder samt var de hittar information om läkemedlet,

− patienternas behov av information och andra kompetenshöjande åtgärder som kan vara relevanta för att åstadkomma en bättre följsamhet till ordination av läkemedel,

* inhämta kunskap och synpunkter från patientorganisationer, Socialstyrelsen och Läkemedelsverket,
* senast den 30 november 2026 skriftligt redovisa uppdraget till Regeringskansliet.
