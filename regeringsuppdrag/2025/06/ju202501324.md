# Uppdrag till Polismyndigheten och Åklagarmyndigheten att förstärka arbetet mot människohandel och människoexploateringDiarienummer: Ju2025/01324

Regeringen ger Polismyndigheten och Åklagarmyndigheten i uppdrag att stärka förmågan att bekämpa människohandel och människoexploatering.

I uppdraget ingår följande:

* Myndigheterna ska förbättra arbetsmetoderna för att öka utredningsförmågan och lagföringen av människohandels- och
  människoexploateringsbrott och för att säkerställa att offer får rätt stöd och skydd.
* Myndigheterna ska öka personalens kunskap på området, bland annat genom att tillse att det finns nödvändig specialistkunskap och
  kompetensutvecklingsinsatser. Polismyndigheten ska särskilt fokusera på att identifiera och stödja offer utifrån gällande rättigheter och förstå de bakomliggande faktorerna inom människohandel och människoexploatering. Polismyndigheten ska också ta fram en årlig
  lägesbild på området.
* Myndigheterna ska stärka samverkan, bland annat inom ramen för myndighetssamarbetet mot arbetslivskriminalitet och genom det
  internationella samarbetet. Polismyndigheten ska också stärka den uppsökande och förebyggande verksamheten, såväl digitalt som fysiskt.
* Myndigheterna ska redogöra för vidtagna och planerade åtgärder för att motverka och bekämpa människohandel och människoexploatering samt vid behov föreslå andra åtgärder på området.

Polismyndigheten och Åklagarmyndigheten ska i genomförandet av uppdraget samverka med andra berörda myndigheter och civilsamhället.
Polismyndigheten ska vara sammanhållande för rapporteringen av uppdraget. Uppdraget ska delredovisas senast den 1 april 2026 och slutredovisas den 1 oktober 2026.
