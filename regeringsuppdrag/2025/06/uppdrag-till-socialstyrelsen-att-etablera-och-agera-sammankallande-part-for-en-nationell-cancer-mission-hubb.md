# Uppdrag till Socialstyrelsen att etablera och agera sammankallande part för en nationell cancer mission hubbDiarienummer: S2022/02861

Regeringen ger Socialstyrelsen i uppdrag att etablera och agera sammankallande part för en nationell cancer mission hubb.

Som ett led i arbetet med att etablera en nationell hubb ska Socialstyrelsen ta fram strukturer för hubbens verksamhet. Strukturen ska utformas på sådant sätt att långsiktighet, effektivitet och ändamålsenlighet kan säkerställas.

Socialstyrelsen ska inom ramen för uppdraget även fortsätta genomföra det arbete som gjorts i linje med uppdraget att samordna det nationella arbetet med att genomföra EU:s cancerplan (S2022/02861) och inordna detta under arbetet med cancer mission hubben.
