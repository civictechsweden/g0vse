# Uppdrag till Trafikverket att analysera och redovisa förutsättningarna för stationär laddning på Trafikverkets rastplatser

Regeringen ger Trafikverket i uppdrag att analysera och redovisa förutsättningarna för stationär laddning på Trafikverkets rastplatser. Trafikverket ska lämna förslag för hur en pilotverksamhet kan utformas och genomföras för stationär laddning på en eller flera rastplatser. Förslagen ska åtföljas av analyser avseende de finansiella konsekvenserna för Trafikverket samt förslag på finansiering. Trafikverket ska även lämna förslag på erforderliga författningsändringar.

Uppdraget ska redovisas senast den 1 november 2025 till Regeringskansliet (Landsbygds- och infrastrukturdepartementet). Förslag om eventuellt pilotprojekt kan redovisas före den 1 november 2025.
