# Uppdrag till Myndigheten för vård- och omsorgsanalys att kartlägga kunskapsstyrningen i andra länder gällande sjukdomar eller tillstånd med svagt kunskapsläge

Regeringen ger Myndigheten för vård- och omsorgsanalys i uppdrag att kartlägga och beskriva hur ett urval av andra länder arbetar med kunskapsstyrning och förutsättningar för implementering av kunskap, när det gäller postcovid och andra närliggande tillstånd eller syndrom med svagt kunskapsläge.

Patienter, närstående och hälso- och sjukvårdens medarbetare ska vara trygga i att bästa tillgängliga kunskap används i varje vårdmöte. I detta arbete är kunskapsstyrningen en viktig del. I korthet handlar kunskapsstyrning om en process där kunskap sprids, tillämpas, resultatet följs upp och ny kunskap skapas i en sammanhållen kedja.

Kartläggningen ska utgå från ett patient- och jämlikhetsperspektiv. Under uppdraget ska ett särskilt fokus läggas på särskilt utsatta grupper.

Myndigheten för vård- och omsorgsanalys ska senast den 30 april 2026 lämna en slutredovisning av uppdraget till Regeringskansliet (Socialdepartementet).
