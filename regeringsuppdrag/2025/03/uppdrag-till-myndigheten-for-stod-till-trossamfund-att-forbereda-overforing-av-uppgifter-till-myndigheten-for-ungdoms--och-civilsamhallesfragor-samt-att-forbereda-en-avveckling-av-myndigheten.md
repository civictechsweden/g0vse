# Uppdrag till Myndigheten för stöd till trossamfund att förbereda överföring av uppgifter till Myndigheten för ungdoms- och civilsamhällesfrågor samt att förbereda en avveckling av myndigheten

Myndigheten för stöd till trossamfund (SST) får i uppdrag att dels förbereda en överföring av myndighetens samtliga uppgifter så att de kan inordnas i Myndigheten för ungdoms- och civilsamhällesfrågor (MUCF) den 1 januari 2026, dels förbereda en avveckling så att SST kan upphöra som myndighet den 31 december 2025.
