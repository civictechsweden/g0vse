# Uppdrag att bistå nationella kvalitetsregister med stöd i juridiska frågor

Socialstyrelsen får i uppdrag att bistå relevanta aktörer, så som exempelvis registerhållare, registercentrum och centralt personuppgiftsansvariga myndigheter (CPUA), med stöd i juridiska frågor rörande nationella kvalitetsregister där så är lämpligt.

Arbetet ska utgå från Socialstyrelsens förslag i redovisningen av uppdraget att analysera och lämna förslag om stöd till nationella kvalitetsregister (S2023/02116).

Uppdraget inbegriper bland annat:

* att stärka registerhållares juridiska kompetens genom att erbjuda utbildningstillfällen,
* att erbjuda stöd till delar av organisationen kring nationella kvalitetsregister i övergripande frågor om exempelvis rättspraxis, och
* att erbjuda juridisk kompetens och praktisk handledning i arbetet rörande myndigheternas harmonisering vid datautlämning.
