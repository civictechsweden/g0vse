# Uppdrag till Socialstyrelsen att se över sjuksköterskors förskrivningsrätt för vaccin

Regeringen ger Socialstyrelsen i uppdrag att se över sina föreskrifter om behörighet för sjuksköterskor att förskriva och ordinera läkemedel (HSLF-FS 2018:43) utifrån Folkhälsomyndighetens rekommendation om vaccination mot humant papillomvirus (förkortat HPV).

I dagsläget får sjuksköterskor, enligt Socialstyrelsens föreskrifter om behörighet för sjuksköterskor att förskriva och ordinera läkemedel (HSLF-FS 2018:43), inte ordinera HPV-vaccin till personer som är 18 år eller äldre. Eftersom en sådan möjlighet skulle underlätta implementeringen av Folkhälsomyndighetens rekommendation om HPV-vaccin till kvinnor, män och riskgrupp får Socialstyrelsen i uppdrag att se över föreskrifterna utifrån Folkhälsomyndighetens rekommendation.

Socialstyrelsen ska senast den 1 oktober 2025 lämna en slutredovisning av uppdraget till Regeringskansliet (Socialdepartementet).
