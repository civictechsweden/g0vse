# Uppdrag till Folkhälsomyndigheten att fördela medel till civila samhället för att förebygga och motverka ensamhet samt synliggöra och stärka arbetet med ensamhet

Folkhälsomyndigheten ges i uppdrag att utlysa och fördela medel som projektbidrag till civila samhällets organisationer för insatser som ska främja gemenskap och förebygga ofrivillig ensamhet.

Insatserna ska ta avstamp i Folkhälsomyndighetens nyligen framtagna nationella strategi på området.

Folkhälsomyndigheten ska också inom ramen för uppdraget, tillsammans med andra aktörer, genomföra insatser för att synliggöra och stärka arbetet med att förebygga och motverka ensamhet i samhället, med utgångspunkt i bland annat myndighetens nationella strategi.
