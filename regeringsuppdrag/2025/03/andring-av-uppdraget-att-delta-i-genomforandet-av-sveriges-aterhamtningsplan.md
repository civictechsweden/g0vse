# Ändring av uppdraget att delta i genomförandet av Sveriges återhämtningsplan

Regeringen ändrar uppdraget till Socialstyrelsen att delta i genomförandet av Sveriges återhämtningsplan.

### Socialstyrelsen ska också:

* säkerställa att den har lämpliga förfaranden för att motverka och upptäcka dubbelfinansiering, bedrägerier och korruption vid handläggning och efterkontroller av ärenden som avser medel från faciliteten för återhämtning och resiliens (RRF),
* på begäran av Ekonomistyrningsverket (ESV) lämna en redogörelse för om åtgärder avseende delmål och mål, som kommissionen tidigare har bedömt uppnåtts på ett tillfredsställande sätt, har upphävts,
* senast den 28 mars 2025 respektive den 27 februari 2026 lämna en sammanställning av alla relevanta revisioner till Regeringskansliet och ESV enligt formulär som ESV tar fram.

### Om det är tillämpligt ska Socialstyrelsen:

* senast den 31 juli 2025, den 30 januari 2026 och den 31 juli 2026 till ESV rapportera sådana gemensamma indikatorer som avses i artikel 29.4 i Europaparlamentets och rådets förordning (EU) 2021/241 av den 12 februari 2021 om inrättande av faciliteten för återhämtning och resiliens, och
* senast den 15 september 2025 och den 27 februari 2026 rapportera till ESV om de framsteg i förhållande till mål och delmål som gjorts för att uppfylla de delar av Sveriges återhämtningsplan som myndigheten har fått uppdrag att delta i.
