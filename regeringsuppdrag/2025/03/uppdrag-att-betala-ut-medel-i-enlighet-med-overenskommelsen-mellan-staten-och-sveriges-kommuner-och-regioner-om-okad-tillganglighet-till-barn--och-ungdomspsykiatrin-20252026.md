# Uppdrag att betala ut medel i enlighet med överenskommelsen mellan staten och Sveriges Kommuner och Regioner om ökad tillgänglighet till barn- och ungdomspsykiatrin 2025–2026

Regeringen ger Kammarkollegiet i uppdrag att, i enlighet med överenskommelsen mellan staten och Sveriges Kommuner och Regioner (SKR) om ökad tillgänglighet till barn- och ungdomspsykiatrin 2025–2026, betala ut medel till regionerna under 2025.

Överenskommelsen syftar till att stödja strategiska insatser hos regionerna för att öka tillgängligheten till barn- och ungdomspsykiatrin.

De strategiska insatserna avser insatser för att öka effektiviteten, produktiviteten och kapaciteten inom barn- och ungdomspsykiatrin (BUP), genom bl.a. förbättrad produktionsplanering och kapacitetsstyrning. Detta i syfte att korta väntetiderna och vårdköerna till ett första besök inom BUP samt köerna till påbörjad utredning och behandling i enlighet med den förstärkta vårdgarantin.
