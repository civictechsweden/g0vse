# Uppdrag till Länsstyrelsen i Jämtlands län att under perioden 2026-2030 driva ett nationellt centrum för mathantverk inom småskalig livsmedelsproduktion inom ramen för Livsmedelsstrategin 2.0

Regeringen ger Länsstyrelsen i Jämtlands län i uppdrag att under perioden 2026-2030 driva ett nationellt centrum för mathantverk inom småskalig livsmedelsproduktion och förädling. Livsmedelsstrategin 2.0 är vägledande för åtgärden för att livsmedelsstrategins riksdagsbundna mål ska förverkligas (prop. 2016/17:104, bet. 2016/17: MJU23, rskr. 2016/17:338).

Uppdraget innebär att länsstyrelsen ska driva ett nationellt centrum för att utveckla och bevara kunskap inom mathantverk samt för att främja små-skaligt livsmedels företagande och småskalig livsmedelsproduktion. Läns-styrelsen ska genom centrumet samla in generell kunskap kring mathantverk, bidra till metod- och affärsutveckling inom området samt möjliggöra ett aktivt utbyte av kunskap och erfarenheter mellan företag och andra relevanta aktörer i hela Sverige. Kunskap om mathantverk ska samlas in, bevaras och tillgängliggöras öppet för allmänheten och näringslivet.
Länsstyrelsen ska, i fråga om stöd för genomförande av kunskapsutbytes-och informationsåtgärder samt forskning och utveckling inom jordbruks-sektor och för rådgivningstjänster och säljfrämjande åtgärder till förmån för jordbruksprodukter, bevilja stöd i enlighet med förordningen (2018:1500) om stöd för åtgärder inom ramen för livsmedelsstrategin, efter ytterligare beslut från regeringen avseende anpassningar av förordningen.

Länsstyrelsen ska årligen, senast den 28 februari, lämna en delredovisning av uppdraget samt en ekonomisk redovisning till Regeringskansliet (Landsbygds-och infrastrukturdepartementet) och Tillväxtverket. Länsstyrelsen ska senast den 28 februari 2031 lämna en slutredovisning av uppdraget samt en ekonomisk redovisning till Regeringskansliet och Tillväxtverket.
