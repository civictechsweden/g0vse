# Uppdrag till Boverket att förebygga att fel, brister och skador vid byggprojekt uppkommer och ändring av uppdraget om bättre projektkultur genom upphandling

Regeringen ger Boverket i uppdrag att förebygga att fel, brister och skador vid byggprojekt uppkommer.

Boverket ska

− följa förekomsten av fel, brister och skador vid byggprojekt,

− utreda och sprida kunskap om hur fel, brister och skador vid byggprojekt
kan minskas,

− ta fram verktyg som motverkar fel, brister och skador vid byggprojekt,

− stödja relevanta offentliga aktörer med närliggande uppdrag i syfte att förebygga fel, brister och skador vid byggprojekt,

− bistå Upphandlingsmyndighetens arbete med att stödja upphandlande organisationer i syfte att förebygga fel, brister och skador vid byggprojekt,

− föreslå samhällsekonomiskt effektiva åtgärder i syfte att förebygga fel, brister och skador vid byggprojekt för upphandlande organisationer, och

− kontinuerligt utvärdera åtgärdernas effekt och vid behov föreslå andra åtgärder som kan förebygga fel, brister och skador vid byggprojekt.

Uppdraget ska utföras i dialog med berörda branschaktörer, till exempel byggföretag, fackliga organisationer och utbildare.

Boverket ska när uppdraget utförs, i relevanta delar, inhämta synpunkter från Upphandlingsmyndigheten.

Boverket ska löpande informera Regeringskansliet (Landsbygds-och infrastrukturdepartementet) om hur arbetet med uppdraget fortskrider.

Boverket ska senast den 13 mars 2026 lämna en delredovisning av uppdraget, med fokus på åtgärdsförslag, och senast den 18 maj 2028, lämna ytterligare en delredovisning av uppdraget, till Regeringskansliet (Landsbygds- och infrastrukturdepartementet).

Boverket ska senast den 20 december 2030 lämna en slutredovisning av uppdraget till Regeringskansliet (Landsbygds- och infrastrukturdepartementet).

Vidare ändrar regeringen uppdraget om bättre projektkultur genom upphandling (Regleringsbrev för budgetåret 2024 avseende Boverket, LI2023/03879) på det sätt att Boverket inte behöver lämna någon slutredovisning i årsredovisningen för 2025.
