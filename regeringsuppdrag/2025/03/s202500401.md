# Uppdrag till Socialstyrelsen att fördela, betala ut och följa upp medel för att korta vårdköerna

Regeringen ger Socialstyrelsen i uppdrag att fördela, betala ut och följa upp prestationsbaserade medel till regionerna i syfte att öka produktionen inom vissa områden och för förstärkning av regionernas vårdgarantikanslier och därmed att korta vårdköerna.

I januari 2025 lämnade utredningen Behovsstyrd vård (S2024:05) förslag på statliga engångsinsatser som syftar till att öka en enskild regions eller samtliga regioners förutsättningar att korta väntetiderna. Regeringen går nu vidare med förslagen och ger Socialstyrelsen i uppdrag att fördela, betala ut och följa upp medel.

Socialstyrelsen får i uppdrag att fördela 497 miljoner kronor till regionerna under 2025. Målet är att fler patienter ska få vård snabbare.
