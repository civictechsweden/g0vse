# Uppdrag till Havs- och vattenmyndigheten att sammanställa och redovisa forskningsinsatser angående blåfenad tonfisk

Regeringen ger Havs- och vattenmyndigheten i uppdrag att göra en kunskapssammanställning och redovisa resultaten av den forskning som sedan 2017 genomförts av Sveriges lantbruksuniversitet (SLU) om blåfenad tonfisk.

Havs- och vattenmyndigheten ska även redovisa relevant data och
statistik från myndighetens kontrollverksamhet i syfte att påvisa artens förekomst och långsiktiga status i svenska vatten.

Havs- och vattenmyndigheten ska senast den 30 september 2025 redovisa uppdraget till Regeringskansliet.
