# Uppdrag att ta fram förslag på en nationell databas för medicintekniska produkter

Regeringen uppdrar åt E-hälsomyndigheten att föreslå hur en nationell databas för medicintekniska produkter kan utformas och fungera. Uppdraget ska genomföras i samverkan med Läkemedelsverket.

E-hälsomyndigheten ska bland annat:

* analysera och föreslå hur information kan tillgängliggöras från den Europeiska databasen för medicintekniska produkter (Eudamed),
* ta hänsyn till utvecklingen av Eumeds olika elektroniska systemen,
* ta hänsyn till hur regelbörda och administrativa kostnader och andra kostnader för företag och myndigheter inte ska öka mer än nödvändigt,
* samarbeta med Läkemedelsverket och bidra i Läkemedelsverkets arbete med hur nationell kategorisering och identifiering av medicintekniska produkter ska genomföras,
* ta hänsyn till Läkemedelsverkets arbete med att bedöma om ett nationellt registreringskrav för de ekonomiska aktörer som tillhandahåller medicintekniska produkter på den svenska marknaden bör införas,
* samtala med berörda aktörer,
* löpande informera Regeringskansliet om hur arbetet med uppdraget fortskrider,
* senast den 15 december 2025 och den 15 december 2026 delredovisa samt senast den 31 oktober 2027 slutredovisa uppdraget till Regeringskansliet.
