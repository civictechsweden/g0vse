# Uppdrag till Statens institutionsstyrelse att vidta åtgärder för att nya särskilda ungdomshem ska kunna inrättas

Regeringen ger Statens institutionsstyrelse (SiS) i uppdrag att vidta de
åtgärder som krävs för att öka antalet platser på de särskilda ungdomshemmen
genom att nya särskilda ungdomshem inrättas.

Målsättningen med uppdraget är att de barn och unga som socialnämnden bedömer har behov av vård på ett särskilt ungdomshem, ska kunna få sådan vård och därmed skyddas från skadliga miljöer.

SiS ska senast den 19 september 2025 lämna en delredovisning till Regeringskansliet över hur arbetet med uppdraget bedrivs och
vilka resultat som har uppnåtts. Senast den 23 januari 2026 ska SiS lämna en
skriftlig slutredovisning av uppdraget till Regeringskansliet.
