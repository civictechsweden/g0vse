# Uppdrag till Konkurrensverket att kartlägga pristransparensen inom marknaden för djurens hälso-och sjukvård samt att utreda hur denna påverkar prisbildningen och kostnadsutvecklingen inom djurens hälso-och sjukvård

Regeringen ger Konkurrensverket i uppdrag att kartlägga pristransparensen inom veterinärmarknaden samt att utreda hur denna påverkar prisbildningen och kostnadsutvecklingen inom sällskapsdjurens hälso-och sjukvård.

Konkurrensverket ska vidare analysera hur bristande pristransparens genom påverkan på prisbildning och marknadsvillkor i sin tur påverkar konkurrensen på marknaden.

Konkurrensverket ska senast den 1 mars 2026 lämna en skriftlig slutredovisning av uppdraget till Regeringskansliet.
