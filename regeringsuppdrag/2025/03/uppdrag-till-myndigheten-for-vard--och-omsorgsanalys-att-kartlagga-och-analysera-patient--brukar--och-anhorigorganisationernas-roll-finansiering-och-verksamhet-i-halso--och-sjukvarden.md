# Uppdrag till Myndigheten för vård- och omsorgsanalys att kartlägga och analysera patient- brukar- och anhörigorganisationernas roll, finansiering och verksamhet i hälso- och sjukvården

Regeringen uppdrar åt Myndigheten för vård- och omsorgsanalys att kartlägga och analysera patient-, brukar- och anhörigorganisationernas roll och förutsättningar att bidra som en oberoende part i utvecklingen av hälso- och sjukvården.

Myndigheten för vård- och omsorgsanalys ska bland annat:

* kartlägga förväntningar och efterfrågan som olika aktörer har på patientrörelsen,
* föreslå åtgärder som kan skapa bättre förutsättningar för patient-, brukar och anhörigorganisationerna att vara medskapare i utvecklingen av hälso- och sjukvården,
* samtala med företrädare från patient-, brukar och anhörigorganisationerna samt relevanta myndigheter och organisationer,
* senast den 30 maj 2026 slutredovisa uppdraget till Regeringskansliet.
