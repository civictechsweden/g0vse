# Uppdrag till Statskontoret och Ekonomistyrningsverket att ta fram och redovisa metoder för analyser som kan ligga till grund för regeringens omprövning av befintliga utgifter och verksamheter

Regeringen ger Statskontoret och Ekonomistyrningsverket (ESV) i uppdrag att ta fram och redovisa metoder för analyser som Statskontoret och ESV kan använda i t.ex. utredningar och utvärderingar.

Analyserna ska kunna utgöra underlag för regeringens omprövning av statliga utgifter och verksamheter. Analyserna ska även kunna utgöra underlag för regeringens omprioritering och omfördelning av resurser samt för förbättrad styrning av statlig och statligt finansierad verksamhet och förbättrad organisering av statlig verksamhet.
