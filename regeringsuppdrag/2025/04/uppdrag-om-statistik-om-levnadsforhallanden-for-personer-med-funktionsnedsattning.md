# Uppdrag om statistik om levnadsförhållanden för personer med funktionsnedsättning

Regeringen uppdrar åt Statistiska centralbyrån, SCB, att ta fram och redovisa statistik om levnadsförhållanden för personer med funktionsnedsättning.

SCB ska bland annat:

* lämna den första redovisningen till Regeringskansliet senast den 30 september 2025. Därefter ska uppgifterna redovisas senast i maj 2026 och 2027,
* fortsätta utvecklingsarbetet med att skapa ett mått över personer med funktionsnedsättning, som är baserat på registeruppgifter,
* genomföra uppdraget i dialog med Myndigheten för delaktighet, Folkhälsomyndigheten, funktionshindersrörelsen, Arbetsförmedlingen, Försäkringskassan, Socialstyrelsen och Statens skolverk. För den del av uppdraget som avser att ta fram och redovisa statistik om levnadsförhållanden för personer med funktionsnedsättning baserat på uppgifter från den nationella undersökningen om levnadsförhållanden ska dialog ske med Myndigheten för delaktighet,
* löpande informera Regeringskansliet om arbetets fortskridande,
* senast den 25 februari 2026 delredovisa och senast den 25 februari 2028 slutredovisa uppdraget till Regeringskansliet.
