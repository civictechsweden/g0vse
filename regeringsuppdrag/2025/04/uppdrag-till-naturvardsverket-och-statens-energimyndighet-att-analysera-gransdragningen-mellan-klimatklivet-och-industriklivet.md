# Uppdrag till Naturvårdsverket och Statens energimyndighet att analysera gränsdragningen mellan Klimatklivet och Industriklivet

Regeringen ger Naturvårdsverket och Statens energimyndighet (Energimyndigheten) i uppdrag att analysera gränsdragningen mellan Klimatklivet och Industriklivet.

Naturvårdsverket och Energimyndigheten ska analysera potentiella överlapp i stöden och huruvida i så fall på vilket sätt gränsdragningen mellan stöden kan tydliggöras. Myndigheterna ska även analysera hur information om gränsdragningen mellan stöden kan tydliggöras för potentiella sökande aktörer. Myndigheterna ska inom respektive verksamhetsområde lämna nödvändiga författningsförslag för att hantera omotiverade överlapp i förordningen (2017:1319) om statligt stöd till åtgärder som bidrar till industrins klimatomställning och förordningen (2015:517) om stöd till lokala klimatinvesteringar. Alla författningsförslag ska åtföljas av en konsekvensutredning.

Naturvårdsverket ska senast den 15 december 2025 lämna en slutredovisning av uppdraget till Regeringskansliet (Klimat-och näringslivsdepartementet).
