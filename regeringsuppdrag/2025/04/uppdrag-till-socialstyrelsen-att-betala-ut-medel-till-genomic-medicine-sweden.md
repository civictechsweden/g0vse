# Uppdrag till Socialstyrelsen att betala ut medel till Genomic Medicine Sweden

Regeringen uppdrar åt Socialstyrelsen att under 2025 betala ut 80 000 000 kronor till arbete inom ramen för projektet Genomic Medicine Sweden (GMS). Region Skåne får rekvirera medlen från Socialstyrelsen och ansvarar därefter för att fördela medlen.

Socialstyrelsen ska:

* administrera och följa upp hur medlen har använts i förhållande till uppdragets syfte,
* Region Skåne ska rapportera i enlighet med Socialstyrelsens anvisningar. Medel som inte har använts eller inte använts för avsett ändamål ska återbetalas till Socialstyrelsen. Socialstyrelsen får i övrigt ange de villkor som ska förenas med statsbidraget inom ramen för ändamålet.
* senast den 31 mars 2026 redovisa uppdraget till Regeringskansliet.
