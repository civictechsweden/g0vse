# Uppdrag att till Europeiska kommissionen överlämna en begäran om ändring av Sveriges strategiska plan för den gemensamma jordbrukspolitiken 2023–2027Diarienummer: LI2023/03605, LI2024/01759, LI2024/02274

Regeringen ger Statens jordbruksverk i uppdrag att till Europeiska kommissionen (EU-kommissionen) överlämna begäran om ändring av Sveriges strategiska plan för den gemensamma jordbrukspolitiken 2023–2027 (den strategiska planen), under förutsättning att begäran om ändring i huvudsak stämmer överens med bilaga 2.

Förändringarna syftar till att förstärka den strategiska planen och förbättra genomförandet av den gemensamma jordbrukspolitiken i Sverige, och därigenom bidra till att livsmedelsstrategins mål nås (prop. 2016/17:104, bet. 2016/17:MJU23, rskr. 2016/17:338).
