# Uppdrag till Länsstyrelsen i Gävleborgs län att bereda ansökan om tillstånd för Bothnia Offshore Lambda North vindkraftpark

Regeringen ger Länsstyrelsen i Gävleborgs län i uppdrag att bereda Lambda Offshore Wind AB:s ansökan om tillstånd enligt lagen (1992:1140) om Sveriges ekonomiska zon till uppförande, drift och avveckling av vindkraftparken Bothnia Offshore Lambda North i södra Bottenhavet.

Ansökan ska beredas enligt 6 och 6 a §§ lagen om Sveriges ekonomiska zon
och i övrigt i enlighet med de förvaltningsrättsliga principer som
förvaltningslagen (2017:900) ger uttryck för. När beredningen av ärendet är
avslutad och ärendet klart för avgörande ska länsstyrelsen återlämna ärendet till regeringen med ett förslag till beslut.

Uppdraget ska redovisas till Regeringskansliet (Klimat- och
näringslivsdepartementet) senast den 3 april 2026. Om länsstyrelsen
bedömer att ärendet inte kommer vara klart för avgörande vid den
tidpunkten, ska länsstyrelsen i god tid före detta datum meddela
Regeringskansliet det.
