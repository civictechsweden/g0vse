# Uppdrag till Myndigheten för delaktighet att inrätta en nationell funktion för samordning av tolktjänsten

Regeringen uppdrar åt Myndigheten för delaktighet, MFD, att förbereda för att inrätta en nationell funktion för att samordna tolktjänsten. Meningen är att stärka förutsättningarna för löpande uppföljning och långsiktig utveckling av tolktjänstens olika delar.

Den nationella funktionen för samordning av tolktjänsten ska bland annat:

* ta fram, sammanställa och tillhandahålla information,
* samordna utvecklingsinsatser som rör tolktjänsten och dess målgrupp,
* samordna och hantera frågor som rör tolktjänsten och dess målgrupp och som inte har en naturlig hemvist hos någon aktör,
* upphandla tolkservice för förtroendevalda i vissa organisationer,
* betala ut statsbidrag till regionerna för tolktjänst,
* ansvara för en samlad nationell uppföljning av tolktjänsten.

MFD ska bland annat:

* analysera och föreslå de författningsändringar som behövs för att den nationella funktionen ska kunna ta del av och hantera uppgifter från olika huvudmän,
* föreslå en fördelningsnyckel för att fördela statsbidraget för tolktjänst till regionerna samt förslag på uppföljningskriterier. Uppföljningssystem bör bland annat inkludera följande kriterier:

                   – antalet tolkanvändare uppdelade på kön och ålder,

                   – omfattning av efterfrågat tolkbehov och tolkbeställning,                                    kategoriserat på kön, ålder och användningsområde,

                   – antalet aviserade beställningar, kategoriserade på kön, ålder                           och användningsområde,

                   – efterfrågade tolkformer och tolkmetoder,

                   –  andelen tolktjänst som utförs som fysisk tolkning respektive                            tolkning på distans,

                   – antal inkomna klagomål, samt

                   – hur regionerna samordnar tolktjänsten.

* samtala med Socialstyrelsen, Arbetsförmedlingen, Sveriges Kommuner och Regioner, tolkcentralerna, organisationer av tolkanvändare samt andra berörda aktörer. Förslag på fördelningsnyckel och uppföljningskriterier ska tas frams i nära samråd med regionerna.
* senast den 1 september 2025 redovisa den del av uppdraget som avser inrättandet av en nationell funktion för samordning av tolktjänsten och senast den 1 mars 2026 redovisa den del av uppdraget som avser att ta fram förslag på en fördelningsnyckel och uppföljningskriterier till Regeringskansliet.
