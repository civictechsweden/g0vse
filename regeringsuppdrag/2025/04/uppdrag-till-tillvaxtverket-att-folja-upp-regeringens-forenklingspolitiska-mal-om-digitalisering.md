# Uppdrag till Tillväxtverket att följa upp regeringens förenklingspolitiska mål om digitalisering

Regeringen ger Tillväxtverket i uppdrag att följa upp och redovisa hur regeringens förenklingspolitiska mål om digitalisering (skr. 2021/22:3) uppfylls över tid.

Uppdraget ska genomföras med utgångspunkt i Statskontorets rapport 2022:8. Tillväxtverket ska se över om mätningen av måluppfyllelsen enbart ska utgå från grundindikatorerna eller om tilläggsindikatorerna som nämns i Statskontorets rapport bör användas.

Tillväxtverket ska årligen t.o.m. 2029 redovisa uppdraget till Regeringskansliet (Klimat- och näringslivsdepartementet) senast den 15 april för respektive år. Vid redovisningarna 2027 och 2029 ska redovisningen innehålla en fördjupad uppföljning av utvecklingen.
