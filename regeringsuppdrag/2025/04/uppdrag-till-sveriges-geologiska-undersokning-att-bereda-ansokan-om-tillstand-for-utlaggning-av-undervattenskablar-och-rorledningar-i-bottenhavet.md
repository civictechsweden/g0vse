# Uppdrag till Sveriges geologiska undersökning att bereda ansökan om tillstånd för utläggning av undervattenskablar och rörledningar i Bottenhavet

Regeringen ger Sveriges geologiska undersökning (SGU) i uppdrag att bereda Sigma Offshore Wind AB:s och Lambda Offshore Wind AB:s ansökningar om tillstånd enligt 3 § lagen (1966:314) om kontinentalsockeln för utläggande och bibehållande av undervattenskablar på kontinentalsockeln för vindkraftparkerna Bothnia Offshore Sigma och Bothnia Offshore Lambda North.

Ansökan ska beredas enligt 3 a § lagen om kontinentalsockeln och i övrigt i
enlighet med de förvaltningsrättsliga principer som förvaltningslagen
(2017:900) ger uttryck för. När beredningen av ärendet är avslutad och
ärendet är klart för avgörande ska SGU återlämna ärendet till regeringen
med ett förslag till beslut. Förslaget till beslut ska även skickas för kännedom
till sökande, remissinstanser och övriga som yttrat sig i ärendet.

Uppdraget ska redovisas till Regeringskansliet (Klimat- och
näringslivsdepartementet) senast den 3 februari 2026. Om SGU bedömer att
ärendet inte kommer att vara klart för avgörande vid denna tidpunkt, ska
SGU i god tid före detta datum meddela Regeringskansliet det.
