# Uppdrag att stärka det civila försvarets förmågeutveckling för att hantera incidenter kopplade till undervattensinfrastruktur

Regeringen beslutar att Myndigheten för samhällsskydd och beredskap, Statens energimyndighet, Affärsverket svenska kraftnät, Post- och telestyrelsen, Polismyndigheten och Kustbevakningen i samverkan ska vidta åtgärder för att stärka förmågan att upptäcka och rapportera incidenter och störningar på undervattensinfrastruktur för energiförsörjning respektive elektroniska kommunikationer till och från Sverige som kan innebära risk för påverkan på samhällsviktig verksamhet.

Myndigheterna ska utifrån sina respektive författningsstyrda uppgifter och
mandat, samt inom givna ekonomiska ramar:

* stärka myndighetens förmåga att utan dröjsmål upptäcka incidenter och störningar i undervattensinfrastruktur som riskerar att hota
  funktionaliteten för samhällsviktig verksamhet, samt skyndsamt
  rapportera dessa händelser till Regeringskansliet och andra berörda
  myndigheter. Myndigheterna ska vidta de åtgärder som krävs för att
  stärka denna förmåga så snart som möjligt,
* ta fram en samlad bild på nationell nivå över utvecklingen av
  förekomsten av störningar, bilden ska innefatta en normalbild över tid,
* utveckla förmågan att under pågående händelsehantering lämna en tvärsektoriell samlad lägesbild på nationell nivå, inklusive möjliga händelseutvecklingar samt bedömningar och analys av möjliga samhällskonsekvenser till följd av incidenter och störningar i undervattensinfrastrukturen.

Myndigheten för samhällsskydd och beredskap ska sammanställa redovisningen av uppdraget och senast den 25 juni 2025 lämna myndigheternas samlade redovisning till Regeringskansliet (Försvarsdepartementet).
