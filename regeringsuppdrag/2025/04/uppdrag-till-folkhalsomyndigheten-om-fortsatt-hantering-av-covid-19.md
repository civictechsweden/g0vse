# Uppdrag till Folkhälsomyndigheten om fortsatt hantering av covid-19

Regeringen uppdrar åt Folkhälsomyndigheten att fortsatt övervaka, analysera och genomföra insatser mot covid-19, genom anpassningar till en situation där sjukdomen är endemisk

Folkhälsomyndigheten ska bland annat:

* tillvarata de tekniska och kunskapsmässiga framsteg som gjorts under pandemin för en resurseffektiv övervakning av luftvägsvirus,
* säkerställa att myndigheten fortsatt har beredskap att upptäcka uppkomst och spridning av nya varianter, ändrade spridningsmönster och andra förändringar i sjukdomsbilden av covid-19,
* säkerställa beredskap för mer omfattande insatser vid ökad smittspridning,
* genomföra särskilda insatser för att uppnå en hög och jämn vaccinationstäckning, framför allt i grupper med störst risk att drabbas av svår sjukdom eller död till följd av covid-19,
* kartlägga faktorer som hindrar eller försvårar att personer i utsatta grupper vaccineras samt föreslå hur dessa faktorer kan adresseras,
* fortsatt utvärdera hur analys av övervakning via avloppsvatten, kan bidra till övervakningen av smittsamma sjukdomar,
* senast den 2 februari 2026 redovisa uppdraget till Regeringskansliet.
