# Uppdrag till Gymnastik- och idrottshögskolan, Centrum för idrottsforskning att stärka forskningen om idrott för personer med neuropsykiatriska funktionsnedsättningar (NPF)

Regeringen uppdrar åt Gymnastik- och idrottshögskolan, Centrum för idrottsforskning, att under 2025 stärka forskningen om idrott för personer med neuropsykiatriska funktionsnedsättningar (NPF). Centrum för idrottsforskning (CIF) ska utlysa medel för forskning inom området idrott för personer med NPF.

CIF ska bland annat:

* samtala med Sveriges Riksidrottsförbund, Sveriges parasportförbund och paralympiska kommitté, organisationer inom det civila samhället, patient-, brukar- och anhörigorganisationer, samt med Forskningsrådet för hälsa, arbetsliv och välfärd.
* senast den 31 mars 2026 respektive den 31 mars 2027 delredovisa och senast den 31 mars 2028 slutredovisa uppdraget till Regeringskansliet.
