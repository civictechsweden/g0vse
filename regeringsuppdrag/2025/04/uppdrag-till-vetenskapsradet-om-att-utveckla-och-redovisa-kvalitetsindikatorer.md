# Uppdrag till Vetenskapsrådet om att utveckla och redovisa kvalitetsindikatorer

Regeringen ger Vetenskapsrådet i uppdrag att utveckla de två kvalitetsindikatorerna; indikatorn för bibliometri och indikatorn för externa medel, som ligger till grund för fördelning av delar av universitets och högskolors anslag för forskning och utbildning på forskarnivå.

Vetenskapsrådet ska i relevanta delar samordna de två indikatorernas utformning och presentationen av dem. Utgångspunkt för uppdraget ska vara den beräkning av de två indikatorerna som används i dag.

Vetenskapsrådet ska senast den 15 maj 2025 redovisa de två indikatorerna till Regeringskansliet (Utbildningsdepartementet). Därefter ska uppdraget redovisas årligen senast den 30 april 2026, 2027 och 2028.

I uppdraget ingår att Vetenskapsrådet ska säkerställa att underliggande data för indikatorerna tillgängliggörs för att underlätta fortsatt analys av lärosäten och andra aktörer.
