# Uppdrag till Myndigheten för vård- och omsorgsanalys att följa upp tillämpningen av den nya socialtjänstlagen samt statens stöd till kommunerna

Regeringen uppdrar åt Myndigheten för vård- och omsorgsanalys att följa upp tillämpningen av grundläggande bestämmelser i den nya socialtjänstlagen tre år från ikraftträdandet. Myndigheten ska även utvärdera statens stöd till kommunerna för omställningen till en långsiktigt hållbar, det vill säga mer förebyggande och kunskapsbaserad socialtjänst.

Myndigheten ska bland annat:

* samråda med berörda myndigheter,
* senast den 31 maj 2027 delredovisa uppdraget samt senast den 31 maj 2029 slutredovisa uppdraget till Regeringskansliet och
* ha ett barnrätts-, funktionshinders- och jämställdhetsperspektiv i redovisningarna.
