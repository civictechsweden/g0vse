# Uppdrag till Trafikverket att föreslå åtgärder för att stärka kompetensförsörjningen inom järnvägsområdet

Regeringen ger Trafikverket i uppdrag att lämna förslag på åtgärder för att stärka den långsiktiga kompetensförsörjningen inom järnvägssektorn.

Eventuella förslag ska åtföljas av ekonomiska konsekvensanalyser samt förslag på finansiering. Trafikverket ska lämna förslag på erforderliga författningsändringar.

Vid genomförandet av uppdraget ska Trafikverket inhämta synpunkter från
berörda branschföreträdare samt andra berörda myndigheter och aktörer.

Trafikverket ska senast den 16 maj 2025 lämna en redovisning av uppdraget
till Regeringskansliet (Landsbygds- och infrastrukturdepartementet).
