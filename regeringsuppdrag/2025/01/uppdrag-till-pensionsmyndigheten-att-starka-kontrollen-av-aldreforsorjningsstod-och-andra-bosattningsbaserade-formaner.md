# Uppdrag till Pensionsmyndigheten att stärka kontrollen av äldreförsörjningsstöd och andra bosättningsbaserade förmåner

Regeringen uppdrar åt Pensionsmyndigheten att stärka kontrollerna för att se till att bosättningsbaserade förmåner inte betalas ut till en person som på grund av en utlandsvistelse inte har rätt till förmånerna.

Pensionsmyndigheten ska:

* analysera om och i så fall vilka åtgärder som kan vidtas för att stärka kontrollerna,
* föreslå om och i så fall på vilka sätt kontrollarbetet kan stärkas för att se till att ersättningar inte betalas ut till personer som vistats utanför Sverige längre än vad reglerna för en viss förmån tillåter,
* till Regeringskansliet senast den 30 juni 2025 redovisa den del av uppdraget som omfattar att redovisa vidtagna åtgärder och förslag till ytterligare åtgärder samt analys av specifika risker förknippade med äldreförsörjningsstöd,
* till Regeringskansliet senast den 24 februari 2026 redovisa den del av uppdraget som består i att bedöma åtgärdernas effekter.
