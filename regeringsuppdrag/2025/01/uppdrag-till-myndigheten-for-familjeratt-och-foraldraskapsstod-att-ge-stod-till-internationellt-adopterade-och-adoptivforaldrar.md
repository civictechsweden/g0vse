# Uppdrag till Myndigheten för familjerätt och föräldraskapsstöd att ge stöd till internationellt adopterade och adoptivföräldrar

Regeringen uppdrar åt Myndigheten för familjerätt och föräldraskapsstöd (MFoF) att förstärka sin kapacitet att ge stöd och vägledning på det internationella adoptionsområdet.

I uppdraget ingår att

* vara nationell kontaktpunkt för frågor som rör oegentligheter inom internationella adoptioner,
* ge stöd till internationellt adopterade i samband med ursprungssökning,
* tillhandahålla adoptionsspecifikt professionellt samtalsstöd till adopterade och adoptivföräldrar,
* sprida information till målgrupperna om att stöden finns tillgängliga.

MFoF ska:

* senast den 2 maj 2025 samt den 27 februari 2026 delredovisa uppdraget till Regeringskansliet,
* senast den 2 februari 2027 slutredovisa uppdraget till Regeringskansliet.
