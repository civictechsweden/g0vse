# Uppdrag att planera för administrativa sanktioner i Socialförsäkringen

Regeringen uppdrar åt Försäkringskassan och Pensionsmyndigheten att fördjupa vissa av de analyser och bedömningar som myndigheterna stödjer Utredningen effektivare ordning för att bekämpa bidragsbrott med.

Utifrån utredningens analyser och bedömningar ska Försäkringskassan och Pensionsmyndigheten fördjupat analysera och bedöma:

* behovet av utveckling av it-stöd inklusive anpassningar i befintligt it-stöd
* samt kostnader för utveckling, driftsättning och förvaltning,
* behovet av övriga verksamhetsanpassningar,
* konsekvenser för myndigheten, och
* hur administrationen av ett system med administrativa sanktioner kan utformas för att så långt som möjligt rymmas inom befintliga ekonomiska ramar.

Myndigheterna ska:

* utförligt redovisa alla kostnader som ett system med administrativa sanktioner kan medföra för it-utveckling, införande och förvaltning, samt framtida kostnader till följd av eventuella undanträngningseffekter,
* föreslå en möjlig förberedelse- och införandeplan,
* löpande informera Regeringskansliet om hur arbetet fortskrider och
* senast den 3 mars 2025 redovisa uppdraget till Regeringskansliet.
