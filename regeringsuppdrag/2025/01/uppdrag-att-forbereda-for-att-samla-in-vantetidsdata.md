# Uppdrag att förbereda för att samla in väntetidsdata

Regeringen uppdrar åt Socialstyrelsen att förbereda för att samla in uppgifter om väntetider från regionerna för att följa upp och analysera hälso- och sjukvårdens tillgänglighet.

Socialstyrelsen ska:

* förbereda för att stödja regionerna i arbetet med rapportering genom anpassade lösningar och anvisningar,
* arbeta för att allmänheten, regioner, myndigheter och andra relevanta aktörer ska kunna ta del och dra nytta av myndighetens uppgifter och analyser om hälso- och sjukvårdens tillgänglighet, baserat på de uppgifter som samlas in,
* särskilt beakta pågående initiativ inom barn- och ungdomspsykiatrin,
* redovisa kostnadsberäkningar för utveckling och förvaltning av myndighetens arbete med att samla in uppgifterna,
* samtala med regionerna och Sveriges Kommuner och Regioner (SKR). I relevanta delar av uppdraget ska myndigheten samtala med Integritetsskyddsmyndigheten, E-hälsomyndigheten, Inspektionen för vård och omsorg och Myndigheten för vård- och omsorgsanalys,
* löpande informera Regeringskansliet om hur arbetet fortskrider,
* senast den 31 mars 2025 slutredovisa uppdraget till Regeringskansliet.
