# Uppdrag till Totalförsvarets forskningsinstitut att kartlägga förekomsten av hbtqi-fientlighet i digitala miljöer

Regeringen ger Totalförsvarets forskningsinstitut (FOI) i uppdrag att kartlägga förekomsten av hbtqi-fientlighet i digitala miljöer.

Myndigheten ska kartlägga och analysera förekomsten av hbtqi-fientlighet och hur den tar sig uttryck i olika digitala miljöer med anknytning till Sverige, inklusive i form av kodord, bilder etc. Myndigheten ska utifrån vad som anges i handlingsplanen för hbtqi-personers lika rättigheter och möjligheter särskilt granska förekomsten av fientlighet mot homosexuella, bisexuella, transpersoner, queera och intersexpersoner. I arbetet ska ett jämställdhets-och barnrättsperspektiv beaktas.

I uppdraget ingår att ta fram analysrapporter och att sprida den kunskap som tas fram inom ramen för uppdraget. FOI ska redovisa analysrapporterna senast den 30 maj 2026 och lämna slutredovisning senast den 1 mars 2027 till Regeringskansliet (Arbetsmarknadsdepartementet med kopia till Försvarsdepartementet). Redovisningarna ska hänvisa till diarienumret för detta beslut.
