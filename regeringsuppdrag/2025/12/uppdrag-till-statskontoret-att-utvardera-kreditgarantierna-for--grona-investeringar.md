# Uppdrag till Statskontoret att utvärdera kreditgarantierna för  gröna investeringarDiarienummer: Fi2025/02184

Regeringen ger Statskontoret i uppdrag att göra en utvärdering av  kreditgarantierna för gröna investeringar.

Utvärderingen ska innefatta en kartläggning och en analys av  ändamålsenligheten och effektiviteten i det nuvarande garantiprogrammet  som verktyg för att främja gröna industriinvesteringar som bidrar till att Sverige når sina miljö- och klimatpolitiska mål. Utvärderingen ska även innefatta en översyn av rekvisiten för att utfärda kreditgarantier för gröna investeringar.

Statskontoret ska utifrån sina observationer under utvärderingen lämna  rekommendationer, utifrån ett framåtblickande perspektiv. Statskontoret ska även belysa förutsättningarna för att utvärdera den typ av kreditgarantiprogram som det för gröna investeringar utgör.

Statskontoret ska senast den 15 juni 2026 redovisa uppdraget till Regeringskansliet (Finansdepartementet).
