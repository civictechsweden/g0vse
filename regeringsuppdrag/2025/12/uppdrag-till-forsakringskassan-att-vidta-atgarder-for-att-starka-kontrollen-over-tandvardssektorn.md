# Uppdrag till Försäkringskassan att vidta åtgärder för att stärka kontrollen över tandvårdssektornDiarienummer: S2025/02103

Regeringen uppdrar åt Försäkringskassan att vidta åtgärder för att stärka kontrollen över tandvårdssektorn enligt propositionen Stärkt kontroll över tandvårdssektorn.

Propositionen innebär bland annat skärpta villkor för anslutning till Försäkringskassans elektroniska system för statligt tandvårdsstöd och villkor för ersättning.

Försäkringskassan ska:

* genomföra utredningsarbete, IT-utveckling inklusive att se över anslutningen till andra relevanta myndigheter samt genomföra informationsinsatser riktade till tandvårdsbranschen. Utvecklingsarbetet syftar till de skärpta villkoren för anslutning, utbetalning av statligt tandvårdsstöd samt skyldighet för myndigheten att lämna ut uppgifter till Inspektionen för vård och omsorg.
* samarbeta med Tandvårds- och läkemedelsförmånsverket, Socialstyrelsen och Inspektionen för vård och omsorg.
* hämta synpunkter från berörda intresseorganisationer och andra relevanta aktörer.
* löpande informera Regeringskansliet  om hur arbetet fortskrider.
* senast den 31 januari 2027 slutredovisa uppdraget till Regeringskansliet.
