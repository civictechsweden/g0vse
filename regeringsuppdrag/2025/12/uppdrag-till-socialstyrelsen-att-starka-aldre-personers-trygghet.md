# Uppdrag till Socialstyrelsen att stärka äldre personers trygghetDiarienummer:  S2025/02119

Regeringen uppdrar åt Socialstyrelsen att stärka äldre personers trygghet.

Socialstyrelsen ska bland annat:

* kartlägga förekomsten av kontroller av uppgifter ur misstankeregistret och belastningsregistret avseende personal inom äldreomsorgen,
* kartlägga riktlinjer eller rutiner inom socialtjänsten för hantering av misstanke om brott mot äldre personer,
* utveckla stöd till socialtjänsten särskilt vad avser förutsättningar för socialtjänsten att utan hinder av sekretess lämna uppgifter som angår misstanke om brott till brottsbekämpande myndigheter,
* se över myndighetens stödmaterial för socialtjänsten vad gäller bestämmelserna i 27 kap. socialtjänstlagen om missförhållanden inom socialtjänsten och vid behov av ändringar uppdatera dessa, och
* sprida det uppdaterade och utvecklade stödet till berörda huvudmän och verksamheter.
* inhämta synpunkter från Inspektionen för vård och omsorg, Polismyndigheten och Sveriges kommuner och regioner (SKR).
* senast den 1 juni 2026 delredovisa, till Regeringskansliet, de delar som avser en första kartläggning av förekomsten av kontroller av uppgifter ur misstankeregistret och belastningsregistret avseende personal inom äldreomsorgen, kartläggningen av riktlinjer eller rutiner inom socialtjänsten för hantering av misstanke om brott mot äldre personer och utveckla stöd till socialtjänsten särskilt vad avser förutsättningar för socialtjänsten att utan hinder av sekretess lämna uppgifter som angår misstanke om brott till brottsbekämpande myndigheter,
* senast den 1 december 2026 slutredovisa uppdraget till Regeringskansliet.
