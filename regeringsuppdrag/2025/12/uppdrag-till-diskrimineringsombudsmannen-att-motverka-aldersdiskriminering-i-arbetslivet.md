# Uppdrag till Diskrimineringsombudsmannen att motverka åldersdiskriminering i arbetslivetDiarienummer: A2025/01199

Regeringen ger Diskrimineringsombudsmannen (DO) i uppdrag att, i konsultation med arbetsmarknadens parter, identifiera behov av stödinsatser och andra åtgärder för att stärka arbetsgivares arbete mot åldersdiskriminering i arbetslivet.

DO ska vidare inom ramen för uppdraget, vid behov, lämna förslag på stödinsatser och andra åtgärder i syfte att stärka arbetsgivares kunskap och förmåga att motverka åldersdiskriminering.

DO ska senast den 31 mars 2027 lämna en redovisning av uppdraget till Regeringskansliet (Arbetsmarknadsdepartementet).
