# Uppdrag till Socialstyrelsen att ge stöd i arbetet med att stärka kunskaperna i svenska språket hos personal i äldreomsorgenDiarienummer: S2025/02097

Regeringen uppdrar åt Socialstyrelsen att ta fram ett kvalitativt stöd till kommuner och verksamheter som bedriver äldreomsorg så att de kan arbeta för att personalen ska ha den kunskapsnivå i svenska språket som behövs för att utföra insatser med god kvalitet. Myndigheten ska kontinuerligt stödja utförare av äldreomsorg, såväl kommunala som privata, i genomförandet av språkutvecklande insatser samt möjliggöra kunskapsutbyte mellan berörda aktörer.

Socialstyrelsen ska:

* ta fram stödmaterial med förslag på processer och rutiner för hur verksamheter fortlöpande kan arbeta med språkutveckling i det systematiska utvecklings- och kvalitetsarbetet enligt SOSFS 2011:9,
* ta fram stödmaterial för hur verksamheterna kan arbeta med bedömningar av personalens kunskaper i svenska språket, både för befintlig och nyanställd personal,
* ta fram stöd om hur arbetsplatserna aktivt kan arbeta för att organisera och utforma arbetet på ett sätt som främjar språkutveckling och medarbetare som behöver särskilda insatser,
* ta fram ett stöd för chefer för att organisera och erbjuda en språkutvecklande arbetsplats,
* utforma ett underlag för en kurs i svenska språket och kommunikation med fokus på det språk som används i äldreomsorgen som utförare av äldreomsorg, såväl kommunala som privata, kan använda för att tillhandahålla en sådan kurs. I arbetet ska myndigheten överväga om underlaget även bör rikta sig till funktionshindersomsorgen.
* kontinuerligt informera och stödja utförare av äldreomsorg, såväl kommunala som privata, i genomförandet av språkutvecklande insatser.
* skapa förutsättningar för att kunna följa upp genomslaget av stöden för berörda målgrupper.
* senast den 29 maj 2026 redovisa framtagandet av stödmaterialet för processer och rutiner om hur verksamheter fortlöpande kan arbeta med språkutveckling i det systematiska utveckling- och kvalitetsarbetet.
* redovisa den del av uppdraget som avser framtagandet av stödmaterial för hur verksamheterna kan arbeta med bedömningar av personalens språkkunskaper.
* för berörda aktörer tillgängliggöra och informera om stödmaterialet senast den 1 juli 2026.
* senast den 18 december 2026 redovisa uppdraget om stödmaterial samt ett underlag för en kurs i svenska språket och kommunikation med fokus på det språk som används i äldreomsorgen.
* senast 15 september 2027 redovisa den del av uppdraget som avser framtagandet av stöd om hur arbetsplatserna aktivt kan arbeta för att organisera och utforma arbetet på ett sätt som bl.a. möjliggör att personalen ska kunna medverka vid språkutvecklande insatser.
* årligen redovisa uppdraget den 31 oktober med en första redovisning 2027.
* senast den 31 oktober 2030 slutredovisa uppdraget.
* föra dialog med Sveriges kommuner och regioner, relevanta arbetsmarknadsorganisationer, Stockholms universitet, Språkrådet, Skolverket samt andra relevanta aktörer.
