# Uppdrag till Statens jordbruksverk att redovisa förslag samt genomföra förberedande och kompletterande analyser, inför genomförandet av den gemensamma jordbrukspolitiken i Sverige under perioden 2028–2034Diarienummer: LI2025/01924

Regeringen ger Statens jordbruksverk (Jordbruksverket) i uppdrag att i enlighet med vad som närmare anges i bilagan inför genomförandet av EU:s gemensamma jordbrukspolitik (GJP) i Sverige under perioden 2028–2034 dels redovisa detaljerade förslag till stöd, skyddsmetoder, definitioner samt system för övervakning, kontroll och sanktioner, dels genomföra kompletterande analyser för det kommande arbetet med GJP.

Jordbruksverket ska senast den 22 maj 2026 lämna en skriftlig slutredovisning till Regeringskansliet (Landsbygds- och infrastrukturdepartementet).
