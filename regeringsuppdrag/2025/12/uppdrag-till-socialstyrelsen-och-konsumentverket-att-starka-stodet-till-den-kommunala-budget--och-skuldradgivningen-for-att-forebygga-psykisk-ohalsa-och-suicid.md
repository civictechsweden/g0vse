# Uppdrag till Socialstyrelsen och Konsumentverket att stärka stödet till den kommunala budget- och skuldrådgivningen för att förebygga psykisk ohälsa och suicidDiarienummer: Fi2025/02305

Regeringen ger Socialstyrelsen i uppdrag att, tillsammans med Konsumentverket, genomföra insatser för att stärka stödet till den kommunala budget- och skuldrådgivningen i syfte att förebygga psykisk ohälsa och suicid bland personer som har ekonomiska svårigheter. Socialstyrelsen ska ha huvudansvaret för genomförandet av uppdraget.

Socialstyrelsen ska redovisa uppdraget till Regeringskansliet (Finansdepartementet, med kopia till Socialdepartementet). Uppdraget ska delredovisas senast den 4 maj 2026 och den 4 maj 2027 samt slutredovisas senast den 31 mars 2028.
