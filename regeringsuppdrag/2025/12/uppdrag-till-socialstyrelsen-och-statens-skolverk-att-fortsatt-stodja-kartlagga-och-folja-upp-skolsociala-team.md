# Uppdrag till Socialstyrelsen och Statens skolverk att fortsatt stödja, kartlägga och följa upp skolsociala teamDiarienummer:  S2025/02169

Regeringen uppdrar åt Socialstyrelsen och Statens skolverk att fortsatt stödja skolhuvudmän och socialtjänst med att inrätta och organisera skolsociala team.

Myndigheterna ska:

* fortsatt kartlägga, följa upp och analysera hur skolhuvudmän och socialtjänst har organiserat och bedrivit verksamhet i skolsociala team.
* fokusera på det arbete med skolsociala team som bedrivs av skolhuvudmän och socialtjänst avseende elever med hög skolfrånvaro och elever i särskilt utsatta situationer.
* senast den 1 december 2026 delredovisa delarna av uppdraget som handlar om anpassad skola och anpassad gymnasieskola samt elever med hög skolfrånvaro och elever i särskilt utsatta situationer.
* senast den 1 december 2027 slutredovisa uppdraget till Regeringskansliet.
