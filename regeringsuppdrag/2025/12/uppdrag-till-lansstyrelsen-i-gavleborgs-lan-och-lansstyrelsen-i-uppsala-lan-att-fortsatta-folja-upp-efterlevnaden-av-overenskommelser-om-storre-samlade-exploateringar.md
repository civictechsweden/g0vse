# Uppdrag till Länsstyrelsen i Gävleborgs län och Länsstyrelsen i Uppsala län att fortsätta följa upp efterlevnaden av överenskommelser om större samlade exploateringarDiarienummer: LI2025/02072

Regeringen ger Länsstyrelsen i Gävleborgs län och Länsstyrelsen i Uppsala län (länsstyrelserna) i uppdrag att fr.o.m. den 1 januari 2026 fortsätta att följa upp efterlevnaden av överenskommelserna som ingåtts av samordnaren för större samlade exploateringar (N2017/07384) på i huvudsak samma sätt som i nuvarande uppdrag till länsstyrelserna (Fi2020/03957).

Länsstyrelserna ska således fortsatt genomföra uppföljningen av efterlevnaden av ingångna överenskommelser genom den partssammansatta gruppen bestående av representanter för staten, berörd region och respektive kommun.

Länsstyrelserna ska senast den 31 december 2026 överlämna en gemensam
rapport som redogör för efterlevnaden av överenskommelserna till Regeringskansliet (Landsbygds- och infrastrukturdepartementet).

Länsstyrelserna ska senast den 31 december 2027 lämna en gemensam slutredovisning av uppdraget till Regeringskansliet (Landsbygds- och infrastrukturdepartementet).

Länsstyrelsen i Uppsala län ska samordna rapporten och slutredovisningen.
