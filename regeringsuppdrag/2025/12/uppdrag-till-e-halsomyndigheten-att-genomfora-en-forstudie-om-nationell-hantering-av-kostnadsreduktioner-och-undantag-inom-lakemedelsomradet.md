# Uppdrag till E-hälsomyndigheten att genomföra en förstudie om nationell hantering av kostnadsreduktioner och undantag inom läkemedelsområdetDiarienummer:  S2025/02173

Regeringen uppdrar åt E-hälsomyndigheten, EHM, att göra en förstudie över hur myndigheten i framtiden kan ta över hanteringen och uppföljningen av effekterna av vissa kostnadsreduktioner inom läkemedelsförmånerna.

E-hälsomyndigheten ska bland annat:

* utreda hur myndigheten skulle kunna hantera situationer med flera prisnivåer, exempelvis officiella priser och nettopriser, inklusive administration, fakturering och uppföljning gentemot regioner och företag.
* analysera förutsättningarna för att utveckla en nationell struktur för undantagshantering av vissa läkemedel, inklusive regionala subventioner utanför förmånen eller för särskilda patientgrupper.
* utreda de rättsliga förutsättningarna för de föreslagna åtgärderna och eventuella behov av författningsändringar, samt inkludera en kostnads- och nyttoanalys av de föreslagna förändringarna.
* samverka med Tandvårds- och läkemedelsförmånsverket (TLV), som ansvarar för att följa upp pris- och subventionsbeslut enligt förmånsslagen.
* belysa hur arbetsfördelningen och informationsflöden mellan E-hälsomyndigheten och TLV bör organiseras för att säkerställa en sammanhållen och ändamålsenlig uppföljning.
* samverka med Sveriges Kommuner och Regioner, regionerna och läkemedelsföretagen.
* senast den första december 2026 slutredovisa uppdraget till Regeringskansliet.
