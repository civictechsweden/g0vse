# Uppdrag till Naturvårdsverket att inrätta ett system för utökat producentansvar för textil enligt EU:s avfallsdirektivDiarienummer: KN2025/01819

Regeringen ger Naturvårdsverket i uppdrag att föreslå hur kraven på ett system för utökat producentansvar för textil i EU:s reviderade avfallsdirektiv ska genomföras i svensk rätt.

Uppdraget omfattar artiklarna 3 punkterna 4b–4j, 11.1 fjärde stycket, 22a.1, 22a.3–22a.17, 22b, 22c.1–22c.5, 22c.7–22c.20, 22d, 37.3, 41 och bilaga IVc.

Naturvårdsverket ska löpande informera Regeringskansliet (Klimat- och
näringslivsdepartementet) om hur arbetet med uppdraget fortskrider.

Naturvårdsverket ska när uppdraget utförs inhämta information från, och föra dialog med, näringsliv, ideella aktörer, kommuner och myndigheter.

Naturvårdsverket ska senast den 13 november 2026 redovisa uppdraget till Regeringskansliet (Klimat- och näringslivsdepartementet). Om genomförandet bedöms kräva lagändringar, ska förslag på sådana ändringar lämnas senast den 1 september 2026.
