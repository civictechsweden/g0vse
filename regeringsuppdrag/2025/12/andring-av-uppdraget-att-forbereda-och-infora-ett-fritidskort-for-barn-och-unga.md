# Ändring av uppdraget att förbereda och införa ett fritidskort för barn och ungaDiarienummer:  S2023/01303

Regeringen ändrar i uppdraget till E-hälsomyndigheten, Folkhälsomyndigheten, Försäkringskassan, Myndigheten för ungdoms- och civilsamhällesfrågor och Statens kulturråd att förbereda och ta fram ett förslag för en digital tjänst och för införandet av ett fritidskort för barn och unga.

Uppdraget ändras så här:

* Regeringen förlänger utredningstiden. Uppdraget ska i stället delredovisas den 31 mars 2026 och slutredovisas av E-hälso-myndigheten senast den 31 mars 2027 . Delredovisningen ska innehålla en samlad redogörelse för arbetet med uppdraget, inbegripet en nulägesbild såsom statistik och kostnadsberäkningar samt planering för det fortsatta arbetet med fritidskortet. Slutredovisningen ska innehålla en samlad redovisning av uppdraget till Regeringskansliet.
* Folkhälsomyndigheten ska senast den 28 februari 2027 lämna ytterligare en delredovisning som redogör för arbetet med kommunikationsstrategin och tillhörande kommunikationsinsatser. Redovisningen ska även redogöra för arbetet med uppföljning och utvärdering av fritidskortet.
* E-hälsomyndigheten och Försäkringskassan ska möjliggöra offentlig publicering av register över vissa utförare av fritidsaktiviteter för barn och unga om register över vissa utförare av fritidsaktiviteter för barn. E-hälsomyndigheten ska ansvara för publiceringen. Publiceringen ska ske senast den 5 januari 2026.
