# Uppdrag till Läkemedelsverket och Försvarsmakten om hantering av läkemedel i syfte att stärka beredskapenDiarienummer:  S2025/01872

Regeringen uppdrar åt Läkemedelsverket och Försvarsmakten att analysera den läkemedelshantering och läkemedelsdistribution som sker inom Försvarsmakten och mellan Försvarsmakten och andra aktörer.

Resultatet av analysen ska göra en mer ändamålsenlig hantering av läkemedel möjlig. Den ska också göra samverkan mellan civil sjukvård och militär verksamhet möjlig i fredstid, vid höjd beredskap och i krig.

Myndigheterna ska bland annat:

* samtala med Socialstyrelsen, regionerna, Utredningen om säkrare tillgång till läkemedel och med andra relevanta aktörer,
* senast den 18 juni 2026 slutredovisa uppdraget till Regeringskansliet.
