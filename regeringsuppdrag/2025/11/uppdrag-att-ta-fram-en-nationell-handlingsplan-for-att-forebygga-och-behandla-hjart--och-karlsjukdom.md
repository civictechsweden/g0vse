# Uppdrag att ta fram en nationell handlingsplan för att förebygga och behandla hjärt- och kärlsjukdomDiarienummer: S2025/01981

Regeringen ger Socialstyrelsen i uppdrag att ta fram en nationell handlingsplan för att förstärka det nationella arbetet för att förebygga och behandla hjärt- och kärlsjukdom. Socialstyrelsen och Läkemedelsverket ska årligen redovisa hur arbetet fortlöper och senast den 15 oktober 2028 lämna en gemensam slutredovisning av uppdraget till Regeringskansliet (Socialdepartementet).

Syftet med uppdraget är att öka förutsättningarna för en god och jämlik hälsa och livskvalitet, säkerställa god och jämlik hälso- och sjukvård och att personer som riskerar att insjukna eller som redan har insjuknat i hjärt-kärlsjukdom får tillgång till vård och behandling baserat på bästa tillgängliga kunskap.

I uppdraget ingår också att uppdatera de nationella riktlinjerna för hjärtsjukvård. Regeringen ger Läkemedelsverket i uppdrag att i uppdaterandet av de nationella riktlinjerna ansvara för de behandlingsrekommendationer som rör läkemedel.
