# Ändring av uppdraget till Statens institutionsstyrelse gällande elektronisk övervakningDiarienummer:  S2025/01926

Regeringen ändrar sluttid för när Statens institutionsstyrelses, SiS, ska redovisa uppdragen att utreda de praktiska förutsättningarna för att elektroniskt kunna övervaka vissa barn och unga som är placerade på de särskilda ungdomshemmen, dels vid vistelser utanför det särskilda ungdomshemmet, dels inom hemmets eget område.

SiS ska senast:

* den 16 januari 2026 delredovisa den del av uppdraget som handlar om att utreda myndighetens förutsättningar för att ansvara för elektronisk övervakning av barn och unga som inte är placerade på ett särskilt ungdomshem, men som efter ett beslut av socialnämnden ska följa särskilda föreskrifter om att bland annat under vissa tider uppehålla sig i bostaden eller annan anvisad plats,
* den 25 maj 2026 slutredovisa den del av uppdraget som gäller att utreda de praktiska förutsättningarna för att elektroniskt kunna övervaka vissa barn och unga som är placerade på de särskilda ungdomshemmen, dels vid vistelser utanför det särskilda ungdomshemmet, dels inom hemmets eget område.
