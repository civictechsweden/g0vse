# Uppdrag till Socialstyrelsen att genomföra insatser för en jämlik och samordnad implementering av precisionshälsaDiarienummer: S2025/01973

Regeringen ger Socialstyrelsen i uppdrag att etablera en nationell samordningsstruktur för att stödja en jämlik, jämställd och samordnad implementering av precisionshälsa för barn och vuxna inom svensk hälso- och sjukvård.

Socialstyrelsen ska utse en styrgrupp för den nationella samordningsstrukturen, med representanter från regioner, Genomic Medicine Sweden (GMS), SciLifeLab, patientorganisationer och andra relevanta aktörer och definiera formerna och inriktningen för samordningsstrukturen, vilket bl.a. inkluderar att definiera vilka områden som lämpar sig för att samordnas nationellt.

Socialstyrelsen ska senast den 31 december 2030 lämna en slutredovisning av uppdraget till Regeringskansliet (Socialdepartementet).
