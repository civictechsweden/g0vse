# Uppdrag om fördelning av medel till leverantörer som tillhandahåller föreningssystem inom ramen för fritidskortetDiarienummer:  S2025/01638

Regeringen uppdrar åt E-hälsomyndigheten och Tillväxtverket att analysera och föreslå hur medel kan fördelas till leverantörer av föreningssystem till utförare av fritidsaktiviteter som omfattas av fritidskortet. Medlen ska tilldelas leverantörer av föreningssystem till utförare av fritidsaktiviteter som omfattas av fritidskortet och som utvecklar, eller har utvecklat, de tekniska förutsättningar som krävs för att integrera sitt system mot E-hälso-myndighetens digitala tjänst för fritidskort.

E-hälsomyndigheten ska bland annat:

* förbereda för handläggning och hantering av medlen,
* vara administrativt sammanhållande för genomförande och redovisning av uppdraget,
* löpande informera Regeringskansliet om hur arbetet med uppdraget fortskrider.

Tillväxtverket ska bland annat:

* bidra med kunskap och erfarenhet om handläggning och administration av statligt stöd,
* bidra med kunskaper om statsstödsregler.

Myndigheterna ska gemensamt bland annat:

* senast den 15 december 2025 delredovisa uppdrag till Regeringskansliet.
* senast den 31 januari 2026 slutredovisa uppdrag till Regeringskansliet.
