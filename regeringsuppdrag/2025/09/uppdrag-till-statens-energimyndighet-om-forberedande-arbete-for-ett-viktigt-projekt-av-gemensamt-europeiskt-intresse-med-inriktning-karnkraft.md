# Uppdrag till Statens energimyndighet om förberedande arbete för ett viktigt projekt av gemensamt europeiskt intresse med inriktning kärnkraftDiarienummer: KN2025/01813

Regeringen ger Statens energimyndighet (Energimyndigheten) i uppdrag att delta i det förberedande arbetet inför ett eventuellt svenskt deltagande i ett viktigt projekt av gemensamt europeiskt intresse (eng. Important Projects of Common European Interest) med inriktning kärnkraft (IPCEI kärnkraft).

Uppdraget omfattar att:

* delta för Sveriges räkning i arbetet med att utforma inriktningen för
  ett IPCEI kärnkraft inför anmälan till Europeiska kommissionen,
* delta för Sveriges räkning i arbetet med att förbereda organisering av
  ett IPCEI kärnkraft,
* göra en preliminär bedömning av förutsättningarna för direkt
  deltagande för projekt i Sverige,
* genomföra en intresseförfrågan till företag för deltagande i IPCEI
  kärnkraft,
* undersöka förutsättningarna för att projekt inom
  Energimyndighetens befintliga verksamhet för finansiering av
  forskning och innovation ska kunna delta som associerade deltagare i
  ett IPCEI kärnkraft.

Energimyndigheten ska under arbetets gång inhämta synpunkter från Strålsäkerhetsmyndigheten. Energimyndigheten ska löpande informera Regeringskansliet (Klimat-och näringslivsdepartementet) om hur arbetet med uppdraget fortskrider. En slutredovisning av uppdraget ska lämnas till regeringen (Klimat-och näringslivsdepartementet) senast den 30 januari 2027. En delredovisning avseende en preliminär bedömning av direkta deltagare och förutsättningar för associerade deltagare ska lämnas senast 28 februari 2026.
