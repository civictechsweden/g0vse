# Uppdrag till Folkhälsomyndigheten att ta fram en vägledning för genomförande av hälsokontroll och uppföljande smittskyddsåtgärder vid inresa till SverigeDiarienummer:  S2025/01481

Regeringen uppdrar åt Folkhälsomyndigheten att ta fram en vägledning för att genomföra hälsokontroller och följa upp smittskyddsåtgärder. Detta när man misstänker att det förekommer samhällsfarlig sjukdom enligt smittskyddslagen vid inresa till Sverige. Vägledningen ska främst rikta sig till regionernas smittskyddsläkare, utförare av hälsokontroller, samt regioner.

Folkhälsomyndigheten ska bland annat:

* beskriva hur hälsokontroller bör utföras,
* redogöra för extraordinära smittskyddsåtgärder eller tvångsåtgärder som kan bli aktuella när hälsokontroller genomförs och beslutas,
* samtala med regionernas smittskyddsläkare, Polismyndigheten, länsstyrelserna, Myndigheten för samhällsskydd och beredskap, Socialstyrelsen, Tullverket, Trafikverket och Kustbevakningen,
* senast den 1 mars 2026 slutredovisa uppdraget till Regeringskansliet.
