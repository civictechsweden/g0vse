# Uppdrag till Trafikverket att genomföra en uppföljning och översyn av systemet avseende verksamhetsstyrning med kvalitetsavgifter i järnvägenDiarienummer: LI2025/01493

Regeringen ger Trafikverket i uppdrag att genomföra en utvärdering och översyn av systemet avseende verksamhetsstyrning med kvalitetsavgifter i järnvägen. Trafikverket ska utreda systemets struktur, kostnadseffektivitet och styrande effekt.

Inom ramen för uppdraget ska Trafikverket redovisa åtgärder som påtagligt stärker och främjar systemets kostnadseffektivitet och skapar starkare incitament för de aktörer som omfattas av systemet att vidta åtgärder som minimerar driftstörningar och minskar förseningar och förbättrar järnvägsnätets prestanda.

Trafikverket ska vid uppdragets genomförande föra dialog med relevanta berörda aktörer.

Uppdraget ska redovisas senast den 5 juni 2026 till Regeringskansliet (Landsbygds- och infrastrukturdepartementet).
