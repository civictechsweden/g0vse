# Uppdrag till Livsmedelsverket att utreda organisation och reglering gällande internationell transport av lättfördärvliga livsmedel och specialutrustning för sådan transportDiarienummer: LI2025/01563

Regeringen ger Livsmedelsverket i uppdrag att utreda och lämna förslag till en ny organisation och reglering för testning och godkännande av utrustning som omfattas av överenskommelsen om internationell transport av lättfördärvliga livsmedel och specialutrustning för sådan transport (ATP).

Livsmedelsverket ska identifiera och utvärdera olika alternativ för en ny organisation och reglering för ATP samt föreslå det mest ändamålsenliga alternativet. I uppdraget ingår även att utreda och lämna förslag till regler om kontroll av att det regelverk som föreslås samt förslag på konsekvenser för den som inte efterlever regelverket.

Livsmedelsverket ska lämna fullständiga författningsförslag på såväl lag-som förordningsnivå samt en tidsplan för genomförandet av både organisation och reglering.

Livsmedelsverket ska analysera konsekvenserna av förslagen i enlighet med vad som anges i förordningen (2024:183) om konsekvensutredningar. Om förslaget har ekonomiska konsekvenser för det offentliga ska förslag på finansiering lämnas. En viktig utgångspunkt är att den administrativa bördan för berörda företag begränsas i så stor utsträckning som möjligt.

Livsmedelsverket ska vid genomförandet av uppdraget inhämta synpunkter och information från Transportstyrelsen och Styrelsen för ackreditering och teknisk kontroll samt, i den utsträckning Livsmedelsverket anser att detbehövs, från andra berörda myndigheter samt relevanta organisationer och aktörer.

Livsmedelsverket ska senast den 15 september 2026 redovisa uppdraget till Regeringskansliet (Landsbygds-och infrastrukturdepartementet).
