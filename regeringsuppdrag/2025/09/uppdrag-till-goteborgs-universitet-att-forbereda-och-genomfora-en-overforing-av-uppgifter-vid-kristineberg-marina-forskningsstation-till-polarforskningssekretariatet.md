# Uppdrag till Göteborgs universitet att förbereda och genomföra en överföring av uppgifter vid Kristineberg marina forskningsstation till PolarforskningssekretariatetDiarienummer: U2025/01526 U2025/01882

Regeringen ger Göteborgs universitet i uppdrag att förbereda och genomföra en överföring av uppgifter vid Kristineberg marina forskningsstation så att de kan inordnas i Polarforskningssekretariatet den 1 januari 2026.

Göteborgs universitet ska när uppdraget genomförs samråda med Polarforskningssekretariatet och Ekonomistyrningsverket.

Göteborgs universitet ska informera berörda aktörer om förändringen.

Göteborgs universitet ska vid genomförandet av uppdraget beakta 6 b § lagen (1982:80) om anställningsskydd. Samråd ska ske med Arbetsgivarverket i arbetsrättsliga frågor.

Göteborgs universitet ska överlåta de avtal som gäller verksamheten. Överlåtelse av tillgångar och skulder till Polarforskningssekretariat ska ske till bokfört värde enligt 5 kap. förordningen (2000:605) om årsredovisning och budgetunderlag.

Polarforskningssekretariatet övertar ansvaret för tillgångar och skulder avseende Kristineberg marina forskningsstation fr.o.m. den 1 januari 2026.

Uppdraget ges med förbehåll för riksdagens godkännande i nödvändiga
delar.
