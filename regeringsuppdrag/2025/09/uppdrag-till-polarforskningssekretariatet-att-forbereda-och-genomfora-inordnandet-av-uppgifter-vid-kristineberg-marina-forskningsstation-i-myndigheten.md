# Uppdrag till Polarforskningssekretariatet att förbereda och genomföra inordnandet av uppgifter vid Kristineberg marina forskningsstation i myndighetenDiarienummer: 2025-09-25 U2024/02207 (delvis) U2025/00598 U2025/01657 m.fl., se bilaga

Regeringen ger Polarforskningssekretariatet i uppdrag att förbereda och genomföra inordnandet av uppgifter vid Kristineberg marina forskningsstation i myndigheten till den 1 januari 2026.

Polarforskningssekretariatet ska när uppdraget genomförs samråda med Göteborgs universitet och Ekonomistyrningsverket.

Polarforskningssekretariatet ska informera berörda aktörer om förändringen. Polarforskningssekretariatet ska vid genomförandet av uppdraget beakta 6 b § lagen (1982:80) om anställningsskydd. Samråd ska ske med Arbetsgivarverket i arbetsrättsliga frågor.

Polarforskningssekretariatet ska överta de avtal som gäller verksamheten. Polarforskningssekretariatet övertar ansvaret för tillgångar och skulder avseende Kristineberg marina forskningsstation fr.o.m. den 1 januari 2026.

Polarforskningssekretariatet ska löpande informera Regeringskansliet (Utbildningsdepartementet) om hur arbetet med uppdraget fortskrider.

Polarforskningssekretariatet ska redovisa uppdraget till Regeringskansliet (Utbildningsdepartementet) senast den 1 april 2026. Redovisningen av uppdraget ska hänvisa till diarienumret för detta beslut.
