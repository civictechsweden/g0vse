# Uppdrag till Konkurrensverket och Boverket att förbättra förutsättningarna för etablering av dagligvarubutikerDiarienummer: LI2025/01492

Regeringen ger Konkurrensverket i uppdrag att ta fram en vägledning för kommunerna om hur en effektiv konkurrens inom dagligvarubranschen kan främjas i praktiken.

Vägledningen ska framför allt fokusera på hur kommuner kan främja etablering av dagligvarubutiker i såväl befintlig bebyggelse som vid planering av nya områden. Vägledningen kan även omfatta utformandet och införandet av handelspolicyer samt stöd för dialog och kontaktytor mellan handeln och kommunerna. Vägledningen kan också innehålla riktlinjer för handelsutredningar och liknande planeringsunderlag.

Konkurrensverket ska, med stöd av Boverket, informera kommuner och
andra berörda aktörer om vägledningen.

Konkurrensverket ska senast den 15 april 2026 lämna en skriftlig slutredovisning av uppdraget till Regeringskansliet (Landsbygds-och infrastrukturdepartementet).
