# Uppdrag till Statskontoret att göra en analys av Hälso- och sjukvårdens ansvarsnämndDiarienummer: S2025/01537

Regeringen uppdrar åt Statskontoret att analysera Hälso- och sjukvårdens ansvarsnämnd (HSAN).

Statskontoret ska:

* analysera och bedöma om gränsdragningen av myndighetens uppgifter i förhållande till andra myndigheter med närliggande uppgifter är ändamålsenlig,
* analysera och bedöma hur HSAN kan öka ändamålsenligheten och effektiviteten i myndighetens arbete med uppdraget med bibehållen kvalitet och rättssäkerhet,
* analysera och bedöma hur ärendebalansen inom myndigheten kan minska och hur verksamheten kan utvecklas för att bedrivas mer effektivt i arbetet med att främja hög patientsäkerhet och motverka oseriösa och kriminella aktörer,
* föreslå uppdrags-, verksamhets- och kompetensförändringar som effektiviserar handläggningen samt utreda om det finns behov av att utöka myndighetens befogenheter i arbetet mot oseriösa och kriminella aktörer,
* föreslå åtgärder och utvecklingsområden som regeringen och HSAN bör vidta för att stärka dess förutsättningar att fullgöra sitt uppdrag på ett ändamålsenligt, effektivt och rättssäkert sätt.  Vid behov ska Statskontoret lämna förslag till justeringar i förordningen med instruktion för Hälso- och sjukvårdens ansvarsnämnd samt i patientsäkerhetslagen kopplat till verksamheten. Förslagen ska rymmas inom myndighetens nuvarande ekonomiska ramar,
* bistås av Socialstyrelsen med de uppgifter och förutsättningar som krävs för att Statskontoret ska kunna fullgöra uppdraget på ett ändamålsenligt sätt,
* senast den 30 april 2026 redovisa uppdraget till Regeringskansliet.
