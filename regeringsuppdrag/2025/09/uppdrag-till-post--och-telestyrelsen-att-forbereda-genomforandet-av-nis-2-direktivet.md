# Uppdrag till Post- och telestyrelsen att förbereda genomförandet av NIS 2-direktivetDiarienummer: Fi2025/01676

Regeringen ger Post- och telestyrelsen (PTS) i uppdrag att förbereda genomförandet av Europaparlamentets och rådets direktiv (EU) 2022/2555 av den 14 december 2022 om åtgärder för en hög gemensam cybersäkerhetsnivå i hela unionen, om ändring av förordning (EU) nr 910/2014 och direktiv (EU) 2018/1972 och om upphävande av direktiv (EU) 2016/1148 (NIS 2-direktivet).

Uppdraget innebär att PTS ska förbereda sig för uppgiften att kunna meddela föreskrifter om säkerhetsåtgärder, skyldigheten att föra register om domännamn, vad som utgör en betydande incident samt om informationsskyldigheten vid betydande incidenter och betydande cyberhot. Uppdraget ska omfatta följande sektorer som ingår i NIS 2- direktivet: digital infrastruktur, digitala leverantörer, förvaltning av informations- och kommunikationstekniktjänster mellan företag (IKTtjänster), post- och budtjänster och rymden.
