# Uppdrag till Myndigheten för samhällsskydd och beredskap att förbereda genomförandet av NIS 2-direktivetDiarienummer: Fö2025/01293

Regeringen ger Myndigheten för samhällsskydd och beredskap (MSB) i uppdrag att vidta vissa åtgärder för att förbereda genomförandet av Europaparlamentets och rådets direktiv (EU) 2022/2555 av den 14 december 2022 om åtgärder för en hög gemensam cybersäkerhetsnivå i hela unionen, om ändring av förordning (EU) nr 910/2014 och direktiv (EU) 2018/1972 och om upphävande av direktiv (EU) 2016/1148 (NIS 2direktivet).

MSB ska bland annat utveckla ett nationellt anmälningssystem för verksamhetsutövare som omfattas av NIS 2-direktivet och förbereda för framtagandet av en förteckning över väsentliga och viktiga verksamhetsutövare samt över verksamhetsutövare som erbjuder domännamnsregistreringstjänster.
