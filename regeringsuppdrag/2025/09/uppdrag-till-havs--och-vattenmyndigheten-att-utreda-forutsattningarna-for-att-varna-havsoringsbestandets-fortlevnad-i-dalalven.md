# Uppdrag till Havs- och vattenmyndigheten att utreda förutsättningarna för att värna havsöringsbeståndets fortlevnad i DalälvenDiarienummer: LI2025/00327, LI2025/01611

Regeringen ger Havs- och vattenmyndigheten i uppdrag att utreda förutsättningarna för att värna havsöringsbeståndets genetiska integritet och upprätthållandet av beståndets fortlevnad i Dalälven. Havs- och vattenmyndigheten ska vid genomförandet av uppdraget föra dialog med berörda myndigheter och kraftbolag. Syftet med uppdraget är att få en helhetsbild av situationen för havsöring i Dalälven.

Havs- och vattenmyndigheten ska senast den 29 maj 2026 lämna en
redovisning av uppdraget till Regeringskansliet (Landsbygds- och
infrastrukturdepartementet).
