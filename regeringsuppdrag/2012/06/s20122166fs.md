# Uppdrag att ta fram en nationell vägledning för personal inom hälso- och sjukvården och socialtjänsten i syfte att förstärka möjligheterna att upptäcka våldsutsatthet

Regeringen ger Socialstyrelsen i uppdrag att ta fram en nationell vägledning för personal inom hälso\- och sjukvården och socialtjänsten för att förstärka möjligheterna att upptäcka våldsutsatthet. Syftet är att stödja personalen i att utreda och värdera våldsutsatthet hos dem de möter i verksamheten. I uppdraget ingår även att ge förslag till landstingen och kommunerna hur implementeringen av den nationella vägledningen ska ske samt stödja implementeringsarbetet.

Uppdraget löper under perioden 2012\-2014 och omfattar totalt högst 3 500 000 kronor. För uppdragets genomförande får Socialstyrelsen disponera högst 750 000 kronor 2012\. För 2013 beräknas högst 2 500 000 kronor och för 2014 beräknas högst 250 000 kronor.

Socialstyrelsen ska lämna en delrapport senast den 15 september 2013 och uppdraget ska slutredovisas senast den 15 april 2014 till Regeringskansliet (Socialdepartementet med kopia till Utbildningsdepartementet).
