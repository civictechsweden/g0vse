# Uppdrag inom strategin mot antibiotikaresistens och vårdrelaterade infektioner

Regeringen uppdrar till Socialstyrelsen att i samverkan med Jordbruksverket initiera och ansvara för en nationell samverkansfunktion samt utarbeta en tvärsektoriell handlingsplan för ett samordnat arbete mot antibiotikaresistens och vårdrelaterade infektioner och en övergripande kommunikationsstrategi för området.

Uppdraget löper till och med 2017 och ska årligen senast den 18 november, med start 2012, redovisas till Regeringskansliet (Socialdepartementet). I redovisningen år 2016 ska en utvärdering av formerna för samverkansfunktionen, inklusive ansvarsfördelning mellan de olika myndigheterna, redovisas till Regeringskansliet (Socialdepartementet).

Kammarkollegiet ska för detta ändamål, engångsvis efter rekvisition, utbetala 1 000 000 kronor till Socialstyrelsen.
