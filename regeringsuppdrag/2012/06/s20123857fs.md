# Uppdrag att utvärdera nyttan med att genomföra hälsoekonomiska bedömningar av läkemedel som används inom slutenvården

Regeringen ger Myndigheten för vårdanalys i uppdrag att utvärdera nyttan med att genomföra hälsoekonomiska bedömningar av läkemedel som används inom slutenvården. Myndigheten ska i en första delrapport göra en utvärdering av Tandvårds- och läkemedelsförmånsverkets, läkemedelsindustrins och Nya läkemedelsterapi-gruppens effektivitet i de processer som är kopplade till framtagandet av kunskapsunderlaget.

I nästa steg ska myndigheten utvärdera om nationell hälsoekonomisk bedömning av rekvisitionsläkemedel har lett till en mer kunskapsstyrd och likvärdig läkemedelsanvändning av rekvisitionsläkemedel hos huvudmännen.

Uppdraget ska redovisas till Regeringskansliet (Socialdepartementet) senast den 30 april 2014.
