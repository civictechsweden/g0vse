# Uppdrag att genomföra en pilotstudie i syfte att pröva ungdomsversionen av ett australiskt självmordsförebyggande utbildningspro

Regeringen beslutar att ge Karolinska institutet, Nationellt centrum för suicidforskning och prevention av psykisk ohälsa (NASP), i uppdrag att genomföra en pilotstudie på ungdomsversionen av det australiska självmordsförebyggande programmet The Mental Health First Aid Training and Research Program (MHFA).

Karolinska institutet får för uppdragets genomförande använda 1 500 000 kronor under 2012. Regeringen avser att avsätta högst 4 700 000 kronor 2013 och högst 750 000 kronor 2014 för genomförandet av detta uppdrag. Medlen under 2013 och 2014 utbetalas i den mån riksdagen beviljar medel för ändamålet.

Uppdraget ska redovisas till Regeringskansliet (Socialdepartementet) senast den 15 december 2014.
