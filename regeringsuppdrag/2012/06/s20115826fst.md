# Uppdrag att utveckla en nationell källa för ordinationsorsak

Regeringen uppdrar åt Socialstyrelsen att utveckla en ny och nationell källa för ordinationsorsak, i form av ett strukturerat kodsystem för ordinationer. Uppdraget avser ordinationer från såväl öppen som sluten vård. I uppdraget ingår att analysera och lämna förslag till hur en sådan källa kan och bör införas i hälso\- och sjukvården.

Socialstyrelsen får för detta ändamål använda 7 000 000 kronor under 2012\.

Uppdraget ska redovisas till Regeringskansliet (Socialdepartementet) genom en lägesrapport senast den 12 december 2012 och genom en slutrapport senast den 1 juli 2013\.
