# Uppdrag att inkomma med en lägesrapport avseende verksamheten inom alkohol-, narkotika-, dopnings- och tobaksområdet

Regeringen ger Konsumentverket, Kriminalvården, Kustbevakningen, Rikspolisstyrelsen, Socialstyrelsen, Statens folkhälsoinstitut, Statens institutionsstyrelse, Statens skolverk, Trafikverket, Transportstyrelsen, Tullverket, Ungdomsstyrelsen och Åklagarmyndigheten i uppdrag att inkomma med en kort lägesrapport av myndighetens arbete inom alkohol-, narkotika-, dopnings- och tobaksområdet (ANDT). Socialstyrelsen, Statens folkhälsoinstitut och Statens institutionsstyrelse ska inge sina lägesrapporter till Socialdepartementet senast den 1 oktober 2012.

Insatser inom de olika sakområdena för att nå målen i ANDT-strategin konkretiseras i årliga åtgärdsprogram. Myndigheternas lägesrapporter utgör underlag för arbetet med åtgärdsprogrammet avseende 2013.
