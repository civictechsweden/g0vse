# Uppdrag att genomföra en förstudie av behovet av att vidareutveckla metoder för ekonomiska bedömningar av folkhälsoåtgärder

Statens folkhälsoinstitut ges i uppdrag att genomföra en förstudie av hur metodiken för samhällsekonomiska bedömningar av åtgärder inom folkhälsoområdet kan utvecklas på kort och lång sikt.

Statens Folkhälsoinstitut ska i uppdraget:

– ge förslag på lämpliga fallstudier som kan genomföras för att öka kunskapen om vilka hälsofrämjande och sjukdomsförebyggande åtgärder som är kostnadseffektiva.
– kartlägga vilka metodfrågor som det är särskilt angeläget att gå vidare med för att utveckla den samhällsekonomiska metodiken på folkhälsoområdet.
– ge förslag på former för det vidare arbetet med utvecklingen av metodiken på området, och då speciellt vilka aktörer som bör ingå i ett fortsatt vidareutvecklingsarbete.

En skriftlig rapport om genomförandet av uppdraget ska lämnas till Regeringskansliet (Socialdepartementet) senast den 31 december 2012.
