# Uppdrag att utarbeta förslag till genomförande av öppna jämförelser folkhälsa

Socialstyrelsen får i uppdrag att i samverkan med Statens folkhälsoinstitut och Sveriges Kommuner och Landsting (SKL) föreslå hur arbetet med öppna jämförelser inom folkhälsoområdet bör läggas upp så att nästa redovisning av öppna jämförelser inom området kan ske hösten 2014.

Förslaget ska bland annat innehålla en gemensamt överenskommen projektplan inklusive förslag till organisation för det fortsatta arbetet, samt en beräkning av kostnaderna för genomförandet av Öppna jämförelser Folkhälsa 2014.

En skriftlig rapport om genomförandet av uppdraget ska lämnas till Regeringskansliet (Socialdepartementet) senast den 31 december 2012.
