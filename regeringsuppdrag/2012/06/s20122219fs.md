# Uppdrag att utbetala medel för hantering av klagomål mot hälso- och sjukvården

Regeringen beslutar att Kammarkollegiet ska betala 15 000 000 kronor till Socialstyrelsen för hantering av klagomålsärenden mot hälso- och sjukvården under 2012. Patientsäkerhetslagen (2010:659) innebär att vårdgivarens ansvar att bedriva ett systematiskt patientsäkerhetsarbete har blivit större och tydligare och det har blivit större fokus på förebyggande arbete. Lagen innebar dessutom en förändring i hanteringen av klagomål mot hälso- och sjukvården. Som ett led i detta överfördes ansvaret för klagomålshanteringen från Hälso- och sjukvårdens ansvarsnämnd (HSAN) till Socialstyrelsen

Mot bakgrund av de betydande ärendebalanser som Socialstyrelsen har att hantera, vilka riskerar såväl en försämrad rättssäkerhet som patientsäkerhet, stödjer regeringen Socialstyrelsen med en engångssumma för att myndigheten ska kunna klara av att hantera ärendemängden. Socialstyrelsen ska i sin årsredovisning återkomma med en återrapportering kring hanteringen av klagomålsärendena.
