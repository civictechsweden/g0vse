# Uppdrag om fördelning av medel och uppföljning genom platsbesök avseende regionala cancercentrum

Socialstyrelsen ska påbörja det arbete som krävs för att myndigheten senast under februari 2013 ska kunna fördela och betala ut medel för arbetet med fortsatt uppbyggnad av regionala cancercentrum (RCC) under 2013. Socialstyrelsen ska också under 2013, 2014 och 2015 genom platsbesök följa upp detta arbete. Som ett första steg för platsbesöken ska Socialstyrelsen påbörja det förberedelsearbete som är nödvändigt för
att besöken under 2013 ska kunna genomföras.

För arbetet inför fördelning och utbetalning av medel 2013 får Socialstyrelsen använda 50 000 kronor. För arbetet inför platsbesöken 2013 får Socialstyrelsen använda 300 000 kronor.

Socialstyrelsen ska till Regeringskansliet (Socialdepartementet) inkomma med en delredovisning av uppdraget senast den 1 januari 2013 och en slutredovisning senast den 1 juni 2013.
