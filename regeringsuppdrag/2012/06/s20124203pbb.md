# Uppdrag om att viss utrednings- och samordningsverksamhet ska avse bostadsbyggandet i Stockholms län

Regeringen ser mycket allvarligt på den rådande bostadssituationen i Stockholmsregionen. Bostadsbyggandet i regionen ligger sedan flera år på en låg nivå samtidigt som regionens befolkning fortsätter att växa. Om inte åtgärder vidtas förväntas bostadsbyggandet under de kommande åren ligga långt under de nivåer som efterfrågas.

Regeringen ger Stockholms läns landsting i uppdrag att göra en regional bedömning av behovet av nya bostäder i länets kommuner. Uppdraget ska redovisas till Regeringskansliet senast den 30 november 2012.
