# Tilläggsuppdrag En fortsatt informationskampanj om lärar- och förskolläraryrkena

Statens skolverk ska 2013-2015 i samarbete med Högskoleverket, från och med den 1 januari 2013 Universitets- och högskolerådet, fortsätta arbetet med den informationskampanj om lärar- och förskolläraryrkena och de nya lärar- och förskollärarutbildningarna som påbörjades 2010 i enlighet med regeringsuppdrag U2010/7661/S.

Skolverket ska löpande informera Regeringskansliet (Utbildningsdepartementet) om uppdragets genomförande. Uppdraget ska redovisas i årsredovisningarna för åren 2013-2015.

Uppdraget lämnas för 2013 med förbehåll för att riksdagen beslutar i enlighet med regeringens förslag i budgetpropositionen för 2013 (prop. 2012/13:1, utg. omr. 16) samt för 2014 och 2015 med förbehåll för att riksdagen anvisar medel för detta ändamål 2014 och 2015.
