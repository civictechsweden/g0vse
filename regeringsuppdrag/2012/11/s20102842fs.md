# Uppdrag angående anpassning till elektroniskt system för ansökningar om tillstånd enligt 5 § tredje stycket läkemedelslagen (1992:859)

Regeringen beslutar att ge Läkemedelsverket i uppdrag att genomföra nödvändiga anpassningar till det förmedlingssystem för ansökningar om tillstånd enligt 5 § tredje stycket läkemedelslagen (1992:859) som Apotekens Service AB avser utveckla och förvalta. De anpassningar som Läkemedelsverket ska genomföra beskrivs i myndighetens rapport Krav på IT-lösning - Licensansökningar på omreglerad apoteksmarknad.

I Sverige finns drygt 9 000 godkända läkemedel innehållande cirka 1 600 olika läkemedelssubstanser. Trots detta kan en patient ibland ha behov av andra läkemedel eller läkemedelsformer. Ett alternativ kan då vara att förskriva ett licenspreparat.

Uppdraget ska redovisas till Regeringskansliet (Socialdepartementet) senast den 31 december 2013.
