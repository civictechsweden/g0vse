# Uppdrag att göra en nulägesbeskrivning i kommuner med pilotverksamhet för romsk inkludering

Regeringen uppdrar åt Länsstyrelsen i Stockholms län att göra en nulägesbeskrivning av situationen för romer i de fem kommuner som ingår i pilotverksamheten för romsk inkludering 2012–2015\. De fem kommunerna är Göteborgs kommun, Helsingborgs kommun, Linköpings kommun, Luleå kommun och Malmö kommun.

Länsstyrelsen i Stockholms län ska i detta samverka med Boverket, Socialstyrelsen, Statens folkhälsoinstitut och med romska sakkunniga.

Nulägesbeskrivningen görs inom ramen för den samordnade och långsiktiga strategin för romsk inkludering 2012–2032\.

Uppdraget ska redovisas till Regeringskansliet (Arbetsmarknadsdepartementet) senast den 17 april 2014\.
