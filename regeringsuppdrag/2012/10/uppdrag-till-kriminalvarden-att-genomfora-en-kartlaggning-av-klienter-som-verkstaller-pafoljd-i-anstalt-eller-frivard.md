# Uppdrag till Kriminalvården att genomföra en kartläggning av klienter som verkställer påföljd i anstalt eller frivård

Kriminalvården får i uppdrag att genomföra en kartläggning av klienter som verkställer påföljd. Kartläggningen ska omfatta statiska faktorer som till exempel brottskategori, strafftidens längd och antal tidigare domar samt dynamiska faktorer som bland annat psykisk och fysisk hälsa, missbruksproblematik, utbildningsnivå, arbetslivserfarenhet, boendesituation och familjeförhållanden.

Uppdraget ska redovisas senast den 7 januari 2014.
