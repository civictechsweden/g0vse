# Uppdrag att ta fram förslag till länsstyrelsegemensamma processer och övriga effektiviseringsåtgärder för vissa överklagandeären

Regeringen uppdrar åt länsrådet Anne\-Li Fiskesjö att utarbeta effektivare och för länsstyrelserna gemensamma processer för hantering av överklagade kommunala beslut enligt plan\- och bygglagen (2010:900\) avseende dels ärenden om lov (bygglov, marklov och rivningslov samt förhandsbesked), dels ärenden om planer (detaljplaner och områdesbestämmelser).

I uppdraget ingår också att belysa effektiviseringspotentialer i övriga delar av länsstyrelsernas medverkan i de kommunala planeringsprocesserna. Uppdraget ska i dessa delar redovisas till Regeringskansliet (Socialdepartementet) senast den 28 mars 2013\.

I uppdraget ingår även att efter samråd med Socialdepartementet och utifrån departementets riktlinjer, aktivt stödja och samordna länsstyrelserna i det initiala arbetet med genomförandet av relevanta delar av de åtgärdsprogram som redovisas senast den 28 mars 2013\. Uppdraget ska slutredovisas till Regeringskansliet (Socialdepartementet) senast den 1 september 2013\.
