# Uppdrag att ta fram stöd för att bedöma företagens kostnader och positiva konsekvenser vid regelgivning

Regeringen uppdrar åt Tillväxtverket att ta fram konkreta stöd för att beräkna kostnader, utöver administrativa kostnader, och för att beskriva positiva konsekvenser för företag vid regelgivning i enlighet med förordningen (2007:1244) om konsekvensutredning vid regelgivning. I uppdraget ingår även att, i den mån det är möjligt, ta fram förslag på standardiserade antaganden och värden för faktorer som bör ligga till grund för sådana bedömningar i konsekvensutredningar.
