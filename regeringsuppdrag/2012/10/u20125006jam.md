# Uppdrag att utveckla tidsanvändningsundersökningen

Regeringen ger Statistiska centralbyrån (SCB) i uppdrag att initiera utveckling av nya insamlingsmetoder som kan skapa bättre förutsättningar för genomförandet av framtida tidsanvändningsundersökningar i fråga om kvinnors och mäns tidsanvändning. I uppdraget ingår även att förvalta insamlad tidsanvändningsdata, att sprida information och kunskap om tidsanvändningsundersökningen, att bistå användare av statistiken och att delta i det internationella arbetet på området.

SCB ska redovisa uppdraget till Regeringskansliet (Utbildningsdepartementet) senast den 15 december 2014\. SCB ska löpande informera Regeringskansliet (Utbildningsdepartementet) om uppdragets genomförande.
