# Tillägg till uppdrag avseende aktörer inom områdena dövblindhet respektive tolkservice

Regeringen beslutar om tillägg till tidigare beslutat uppdrag att utse en aktör med uppgiften att ha nationellt ansvar för expertstöd, information med mera inom området dövblindhet respektive att utse en aktör med nationellt ansvar att tillhandahålla tolkservice för förtroendevalda i vissa organisationer (regeringsbeslut den 9 augusti 2012, dnr S2012/5379/FST).

Tillägget innebär att det nationella ansvaret för att tillhandahålla tolkservice för förtroendevalda i organisationer för döva, hörselskadade och personer med dövblindhet även ska omfatta organisationer som uppfyller kriterierna i förordningen (2011:65\) om statsbidrag till barn\- och ungdomsorganisationer eller förordningen(2003:752\) om statsbidrag till pensionärsorganisationer.

Regeringen fattade den 9 augusti 2012 beslut bland annat om att utse en aktör med nationellt ansvar att tillhandahålla tolkservice för förtroendevalda i organisationer för döva, hörselskadade och personer med dövblindhet.
