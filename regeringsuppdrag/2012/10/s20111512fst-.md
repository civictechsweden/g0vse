# Uppdrag att stödja utveckling av ny målgrupp inom Omvårdnadslyftet

Socialstyrelsen får i uppdrag att förbereda utvidgningen av en ny målgrupp för den tidsbegränsade kompetenssatsningen Omvårdnadslyftet (dnr S2011/1512/FST). Den nya målgruppen för Socialstyrelsens uppdrag är personal som arbetar med personer med funktionsnedsättning. Socialstyrelsen ska administrera och löpande följa upp den nya målgruppen under 2013–2014\. Vidare ska Socialstyrelsen ansvara för att komplettera det befintliga kursutbudet med relevanta kurser för den vidgade målgruppen.

Socialstyrelsen ska årligen senast den 30 juni 2013 och 2014 lämna en uppföljningsrapport till Regeringskansliet (Socialdepartementet). Rapporteringen ska bland annat innehålla en redovisning av hur förhållandet ser ut mellan deltagare från kommunal respektive enskilt driven verksamhet.
