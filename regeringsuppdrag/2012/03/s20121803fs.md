# Uppdrag avseende antibiotikaresistens inom ramen för regeringens samarbete med Världshälsoorganisationen (WHO)

Regeringen uppdrar åt Socialstyrelsen att genomföra satsningar inom ramen för regeringens WHO-strategi avseende antibiotikaresistens. Satsningarna ska ske i enlighet med de årligt fastställda arbetsplanerna för genomförandet av strategin. Socialstyrelsen ska i ärendet samråda med Smittskyddsinstitutet. Uppdraget ska redovisas till Regeringskansliet (Socialdepartementet) senast den 31 december 2015. En lägesrapport ska lämnas senast den 31 december 2013.
