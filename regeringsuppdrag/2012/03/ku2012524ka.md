# Uppdrag till Statskontoret att genomföra en översyn av formerna för statsbidrag till försvarshistoriska museiverksamheter

Regeringen uppdrar åt Statskontoret att genomföra en översyn av formerna för statsbidrag till försvarshistoriska museiverksamheter.

Översynen syftar till att statsbidragen till försvarshistoriska museiverk\-samheter ska hanteras effektivt och rättssäkert och att stödet i så hög grad som möjligt ska bidra till att uppfylla de kulturpolitiska målen, främst när det gäller att främja ett levande kulturarv som bevaras, används och utvecklas.

Översynen bör innefatta en kartläggning och analys av huruvida den nuvarande bidragsmodellen är ändamålsenlig. Om de överväganden som görs inom ramen för översynen visar att den nuvarande modellen har brister ska förslag till en förändrad eller ny modell lämnas, såväl när det gäller författningsreglering som ansvarig myndighet för bidrags\-givningen.

Uppdraget ska redovisas till Regeringskansliet (Kulturdepartementet) senast den 5 oktober 2012\.
