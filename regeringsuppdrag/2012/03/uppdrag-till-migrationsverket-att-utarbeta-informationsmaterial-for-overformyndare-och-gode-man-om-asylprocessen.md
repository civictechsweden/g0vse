# Uppdrag till Migrationsverket att utarbeta informationsmaterial för överförmyndare och gode män om asylprocessen

Regeringen uppdrar åt Migrationsverket att utarbeta informationsmaterial för överförmyndare och gode män om asylprocessen. Materialet ska kunna användas som stöd vid utbildningsinsatser.

Migrationsverket ska under uppdraget samråda med Sveriges Kommuner och Landsting samt berörda myndigheter och ideella organisationer.

Uppdraget ska redovisas till regeringen (Justitiedepartementet) senast den 31 augusti 2012.
