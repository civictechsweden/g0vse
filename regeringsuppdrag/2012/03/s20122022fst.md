# Uppdrag om insatser för att samordna vård och omsorg om de mest sjuka äldre

Som ett led i regeringens satsning på insatser för att samordna vård och omsorg om de mest sjuka äldre beslutar regeringen om flera uppdrag till Socialstyrelsen för 2012\. Uppdragen är att

* kartlägga primärvårdens ansvar och insatser
* fortsätta arbetet med kunskapsutveckling och stöd till implementering
* genomföra registeranalyser
* utveckla statistiken
* förbättra läkemedelsanvändningen för äldre
* utveckla Öppna jämförelser för äldre
* förbättra rättssäkerheten.

För samtliga delar av detta uppdrag får Socialstyrelsen sammantaget använda 63 000 000 kronor. Socialstyrelsen ska senast den 1 oktober 2012 lämna en rapport till Regeringskansliet (Socialdepartementet) om arbetsläget för uppdragen.
