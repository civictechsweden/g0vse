# Uppdrag angående social innovation i vården och omsorgen om de mest sjuka äldre

Regeringen uppdrar åt Verket för innovationssystem (Vinnova) att i samarbete med universitet och högskolor och i samråd med andra relevanta aktörer vidareutveckla de goda exempel kring sociala innovationer som tagits fram kring vård och omsorg om de mest sjuka äldre och stimulera till ett brett införande och användande av dessa. För uppdraget får Vinnova använda 5 000 000 kronor under 2012. En redovisning ska ske till Regeringskansliet (Socialdepartementet) senast den 15 februari 2013.
