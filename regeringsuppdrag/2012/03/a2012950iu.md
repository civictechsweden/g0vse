# Uppdrag till länsstyrelserna rörande bosättning av nyanlända invandrare

Regeringen ger länsstyrelserna i uppdrag att bidra till en intensifierad dialog mellan kommuner och ansvariga statliga myndigheter i syfte att på kort sikt finna vägar för hur bosättning och mottagande av nyanlända invandrare kan ske snabbare än i nuläget.

Uppdraget ska samordnas av landshövdingen för Västra Götalands län. Samordnaren ska genomföra denna insats i samarbete med Arbetsförmedlingen och Migrationsverket och i samråd med Sveriges Kommuner och Landsting.

Uppdraget ska slutföras senast den 30 juni 2012 och rapporteras till Regeringskansliet senast den 15 augusti 2012. Samordnaren ska löpande informera Regeringskansliet om hur uppdraget fortskrider.
