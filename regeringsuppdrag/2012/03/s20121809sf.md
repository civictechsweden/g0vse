# Uppdrag att utveckla metoder för bedömning av arbetsförmågan i förhållande till anpassat arbete

Regeringen ger Försäkringskassan i uppdrag att i samråd med Arbetsförmedlingen utveckla metoder för bedömning av arbetsförmåga i förhållande till anpassat arbete för personer som ansöker om aktivitetsersättning för nedsatt arbetsförmåga. Försäkringskassan ska vidare utreda behovet av att vidareutveckla befintliga metoder och instrument för arbetsförmågebedömningen för personer som ansöker om aktivitetsersättning. Försäkringskassan ska dessutom utveckla metoder för ett aktivt förhållningssätt i handläggningen av aktivitetsersättningsärenden. I uppdraget ingår även att lämna förslag till implementering av de metoder som tagits fram.

Uppdraget ska slutredovisas till Regeringskansliet (Socialdepartementet) senast den 30 mars 2013\.
