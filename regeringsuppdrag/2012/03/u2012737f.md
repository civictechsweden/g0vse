# Uppdrag att ansvara för utveckling och förvaltning av en databas över bidragsfinansierad forskning i Sverige

Regeringen uppdrar åt Vetenskapsrådet att ansvara för utvecklingen och förvaltningen av den funktion, en databas för bidragsfinansierad forskning, som ett flertal universitet och högskolor genom nätverket Sweden ScienceNet (SSN) har etablerat. Uppdraget ska genomföras i dialog med berörda universitet och högskolor och SSN. Databasen ska innehålla forskningsbidrag beviljade av statliga forskningsfinansiärer. Den ska också kunna innehålla forskningsprojekt finansierade av privata forskningsfinansiärer under förutsättning att Vetenskapsrådet och finansiären är överens om detta. Uppdraget innebär att sökfunktionen ska göras nationellt tillgänglig för alla universitet och högskolor, men även för andra intressegrupper.

Uppdraget ska rapporteras till regeringen (Utbildningsdepartementet) senast den 15 december 2012\. Rapporten ska innehålla en ekonomisk redovisning.
