# Uppdrag om förekomsten av passiv rökning på allmänna platser

Regeringen har givit Statens folkhälsoinstitut i uppdrag att utreda och analysera förekomsten av passiv rökning på allmänna platser, i synnerhet där barn vistas. Myndigheten ska lämna förslag på åtgärder för att ytterligare minska den passiva rökningen på dessa platser. Myndigheten ska redovisa uppdraget senast den 1 december 2013 till Socialdepartementet.

Statens folkhälsoinstitut fick 2011 ett uppdrag att kartlägga i vilka offentliga miljöer i samhället exponering för passiv rökning fortfarande förekommer och utreda om fler rökfria miljöer bör införas.

Uppdraget är en del av regeringens samlade strategi för alkohol\-, narkotika\-, dopnings\- och tobakspolitiken (prop. 2010/11:47\), som riksdagen antog den 30 mars 2011\.
