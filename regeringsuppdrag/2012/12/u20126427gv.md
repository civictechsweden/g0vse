# Uppdrag om moderna språk i grundskolan och gymnasieskolan

Regeringen ger Statens skolverk i uppdrag att inom ramen för ämnet moderna språk utarbeta förslag till centralt innehåll och kunskapskrav för grundskolan respektive kurser för gymnasieskolan i kinesiska (mandarin).

Förslaget ska utformas i överensstämmelse med befintliga kurs\- och ämnesplaner i moderna språk. Det innebär att förslaget ska innehålla sju språksteg totalt. De två första stegen ska tillämpas för elevens val respektive språkval i grundskolan och samtliga sju ska tillämpas för gymnasieskolan.

Skolverket ska löpande hålla Regeringskansliet (Utbildningsdepartementet) informerat om arbetet. Förslag till centralt innehåll och kunskapskrav för grundskolan respektive kurser för gymnasieskolan i kinesiska samt förslag till eventuella övergångsbestämmelser ska redovisas till Regeringskansliet (Utbildningsdepartementet) senast den 31 maj 2013\.
