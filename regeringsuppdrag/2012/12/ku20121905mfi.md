# Uppdrag till Gymnastik- och idrottshögskolan, Centrum för idrottsforskning att följa upp statens stöd till idrotten

Gymnastik- och idrottshögskolan, Centrum för idrottsforskning (CIF) ska under 2013 genomföra en fördjupad analys av vad som kännetecknar god etik inom idrotten. Analysen ska i första hand omfatta frågor med rättsliga och ekonomiska beröringspunkter samt styrnings- och ledningsfrågor. CIF ska peka på goda exempel samt belysa metoder och arbetssätt inom olika idrottsorganisationer som bidrar till att ytterligare stärka idrottens etik. CIF ska även analysera vilka företeelser och beteenden som riskerar att skada förtroendet för idrottsrörelsen som helhet.
