# Uppdrag till Kriminalvården att analysera behovet av ökad säkerhet vid frivårdskontor

Regeringen uppdrar åt Kriminalvården att, med beaktande av de utgångspunkter som beskrivs i det följande, kartlägga och beskriva de problem avseende säkerheten som kan finnas vid Kriminalvårdens frivårdskontor. Utifrån kartläggningen ska Kriminalvården analysera om det finns behov av att vidta särskilda åtgärder. Om Kriminalvården finner att så är fallet ska de förslag som det finns anledning till lämnas tillsammans med en konsekvensanalys av förslagen.

Uppdraget ska redovisas till Regeringskansliet (Justitiedepartementet) senast den 31 maj 2013\.
