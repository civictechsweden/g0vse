# Uppdrag att göra en utvärdering och översyn av utfall och tillämpning av de nya strandskyddsreglerna

Regeringen uppdrar åt Naturvårdsverket och Boverket att gemensamt göra en utvärdering och översyn av tillämpning och utfall av det nya regelverk för strandskydd som trädde i kraft 2009 och 2010, samt vid behov föreslå ändringar . Utvärderingen ska särskilt innefatta en redovisning av tillståndsmyndigheternas tillämpning av 7 kap . 13 § miljöbalken . Myndigheterna ska även analysera och redogöra för vilka konsekvenserna kan bli om lättnader i strandskyddet vid mindre sjöar och vattendrag utanför högexploaterade områden införs . Uppdraget innebär vidare att myndigheterna vid behov ska föreslå andra
författningsändringar och andra åtgärder . Förslag om ändringar i regelverket ska ske i form av författningsförslag och författningskommentarer . Konsekvenser av förslagen ska redovisas på sedvanligt sätt.
