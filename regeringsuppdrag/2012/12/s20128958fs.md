# Uppdrag att utarbeta en utvärderingsplan för satsningen på nationella kvalitetsregister

Regeringen uppdrar åt Myndigheten för vårdanalys att som ett första steg utarbeta ett förslag till en utvärderingsplan för statens och Sveriges Kommuner och Landstings satsning på de nationella kvalitetsregistren. Förslaget kommer att ligga till grund för ett utvärderingsuppdrag, som regeringen avser att ge Myndigheten för vårdanalys.

Myndigheten för vårdanalys får för uppdragets genomförande använda 1 500 000 kronor under 2013. Myndigheten för vårdanalys ska löpande informera Socialdepartementet om uppdraget. Uppdraget ska redovisas till Regeringskansliet, Socialdepartementet, senast den 15 september 2013.

I september 2011 enades staten och Sveriges Kommuner och Landsting (SKL) om utveckling av Nationella Kvalitetsregister för vård och omsorg under åren 2012–2016 (dnr S2011/8471/FS).
