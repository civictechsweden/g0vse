# Uppdrag att genomföra en attitydundersökning hos elever och lärare inom vuxenutbildningen

Regeringen uppdrar åt Statens skolverk att genomföra en attitydundersökning hos elever och lärare inom kommunal vuxenutbildning och utbildning i svenska för invandrare.

Attitydundersökningen ska utformas med utgångspunkt i Skolverkets redovisning av uppdraget om förutsättningarna att inkludera vuxenutbildningen i Skolverkets attitydundersökning (U2011/5440/GV).

Uppdraget ska redovisas till Regeringskansliet (Utbildningsdepartementet) senast den 14 juni 2013\.
