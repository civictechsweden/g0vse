# Uppdrag rörande förenklingsfrågor för företag

Regeringen har sedan 2006 aktivt arbetat med att förenkla vardagen för företagen. Ett viktigt underlag i detta arbete har varit de förslag som kommit in till Regeringskansliet från näringslivet. Regeringen aviserade i budgetpropositionen för 2012 sin avsikt att tillsätta en kommitté som skulle vara inriktad på att hantera förenklingsförslag från näringsliv och regelgivare (prop. 2011/12:1, utgiftsområde 24 Näringsliv). I den granskning som utfördes av OECD Better Regulation in Europe, Sweden 2010, var en av rekommendationerna att Sverige skulle säkerställa att existerande lagstiftning sågs över.
