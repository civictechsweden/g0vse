# Uppdrag att följa utfall av beslut om statlig assistansersättning enligt 51 kap. socialförsäkringsbalken

Regeringen beslutar att ge Inspektionen för socialförsäkringen (ISF) i uppdrag att ta fram underlag för och bedöma orsakerna till utfallet av Försäkringskassans beslut om assistansersättning enligt 51 kap. socialförsäkringsbalken. Detta gäller såväl vid nybeviljande som vid tvåårsomprövning av sådana beslut, och till eventuella förändringar över tid.
ISF ska även redovisa tänkbara orsaker till sådana förändringar.

ISF ska också kartlägga vilka assistansberättigade som berörs av förändringarna och vilka eventuella andra insatser som erbjuds dessa. Preciseringen av uppdraget ska ske i samråd med Socialdepartementet.

ISF ska delredovisa sitt uppdrag till Socialdepartementet senast i december 2012 och slutredovisa detta senast i oktober 2014\.
