# Medel för statistikinsamling m.m. inom ramen för ett samlat uppföljningssystem för funktionshinderspolitiken

Regeringen tilldelar Myndigheten för handikappolitisk samordning (Handisam) 1 000 000 kronor för statistikinsamling m.m. inom ramen för arbetet med att utveckla ett samlat uppföljningssystem för funktionshinderspolitiken.

Medlen ska användas för att beställa körningar och bearbetningar av data om levnadsförhållanden för personer med funktionsnedsättning, att utveckla kunskapen om hur insatser inom funktionshinderspolitiken påverkar levnadsvillkoren för den enskilde samt att följa genomslaget av det strategiska arbetet med funktionshinderspolitiken hos allmänheten. Vidare ska medel användas för att under hösten 2012 genomföra en konferens med utgångspunkt i det strategiska arbete som pågår inom funktionshinderspolitiken.

En redovisning av hur medlen har använts ska lämnas till Socialdepartementet senast den 28 februari 2013.
