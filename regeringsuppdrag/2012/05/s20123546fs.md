# Uppdrag att ta fram ett kostnadsunderlag för den gränsöverskridande vården

Regeringen uppdrar åt Försäkringskassan att med anledning av genomförandet av Europaparlamentets och rådets direktiv om tillämpningen av patienträttigheter vid gränsöverskridande hälso- och sjukvård (patientrörlighetsdirektivet 2011/24/EU), ta fram ett kostnadsunderlag för den gränsöverskridande vården.

Uppdraget ska redovisas till Regeringskansliet (Socialdepartementet) senast den 10 augusti 2012.
