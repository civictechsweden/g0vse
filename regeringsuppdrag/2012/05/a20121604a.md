# Uppdrag till IAF att inkomma med underlag avseende bidrag till arbetslöshetskassor

Regeringen uppdrar åt Inspektionen för arbetslöshetsförsäkringen (IAF) att inkomma med ett underlag avseende bidrag till arbetslöshetskassor enligt 93 a § lagen (1997:239\) om arbetslöshetskassor. Underlaget ska innehålla förslag på vilka arbetslöshetskassor som enligt beräkningsprinciperna i beslutet bör erhålla bidraget år 2012 och förslag till bidragsnivå för respektive arbetslöshetskassa.

Uppdraget ska redovisas till Regeringskansliet (Arbetsmarknadsdepartementet) senast den 11 juni 2012\.
