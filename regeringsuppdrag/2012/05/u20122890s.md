# Uppdrag att föreslå hur skolor kan stödjas i att kartlägga och följa upp nyanlända elevers kunskaper

Statens skolverk ska utreda och föreslå hur ett kartläggningsmaterial kan utformas för att stödja kartläggningen av de kunskaper som nyanlända elever har när de kommer till den svenska skolan. Materialet ska vara anpassat för de största invandrarspråken och ska kunna användas som underlag för beslut om i vilken årskurs eleven bör placeras och vilket stöd eleven behöver för att nå målen.

Vidare ska Skolverket utreda och föreslå hur ett särskilt bedömningsmaterial kan utformas i syfte att kontinuerligt mäta nyanlända elevers kunskapsutveckling i svenska.

Skolverket ska samråda med Nationellt centrum för svenska som andraspråk vid Stockholms universitet och Sveriges Kommuner och Landsting. Uppdraget ska redovisas till Regeringskansliet (Utbildningsdepartementet) senast den 8 november 2012.
