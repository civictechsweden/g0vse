# Uppdrag att kommunicera strategin för att stärka barnets rättigheter

Regeringen ger Barnombudsmannen i uppdrag att genomföra insatser för att sprida och kommunicera strategin för att stärka barnets rättigheter (prop. 2009/10:232). Utgångspunkt för genomförandet är Barnombudsmannens kommunikationsstrategi, Pejling och dialog - Att sprida strategin för att stärka barnets rättigheter i Sverige 2012 - 2014. Uppdraget ska genomföras i dialog med Sveriges Kommuner och Landsting (SKL) samt berörda myndigheter.

Syftet med uppdraget är att kommuner, landsting och statliga myndigheter ska känna till och förstå hur strategins nio principer kan användas som ett verktyg för att säkerställa barnets rättigheter inom den egna verksamheten.

Barnombudsmannen får använda högst 3,7 miljoner kronor för att genomföra uppdraget under 2012. Uppdraget ska redovisas till Socialdepartementet senast den 28 februari 2013.
