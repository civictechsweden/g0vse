# Uppdrag att ta fram ett kunskapsunderlag om verktyg för att öka överlevnad vid akut hjärt- och kärlsjukdom

Socialstyrelsen ska, i samråd med Sveriges Kommuner och Landsting, ta fram ett kunskapsunderlag till landstingen om verktyg för arbete med att minska andelen personer med akuta hjärt- och kärlsjukdomar som dör innan de kommer till sjukvården. I uppdraget ingår att bjuda in landsting att delta i pilotprojekt samt stödja de landsting som vill delta i genomförandet av pilotprojekten.

Socialstyrelsen tilldelas 1 000 000 kronor för genomförande av uppdraget under 2012.

Socialstyrelsen ska lämna delredovisningar senast den 1 november 2012, den 1 oktober 2013 och den 31 maj 2014 samt en slutredovisning den 31 maj 2015 till Regeringskansliet (Socialdepartementet).
