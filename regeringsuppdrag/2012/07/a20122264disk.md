# Uppdrag angående telefonrådgivning om hälsa för romska flickor och kvinnor

Regeringen uppdrar åt Länsstyrelsen i Stockholms län att årligen fördela medel under perioden 2012–2014 för avgiftsfri telefonrådgivning till romska flickor och kvinnor i frågor om sexuell och reproduktiv hälsa.

Länsstyrelsen i Stockholms län ska också ge processtöd till den som bedriver telefonrådgivningen och låta följa upp och utvärdera telefonrådgivningen.

Uppdraget löper under perioden 2012–2014 och beräknas omfatta totalt högst 2 100 000 kronor.

Länsstyrelsen i Stockholms län ska senast den 1 mars 2015 redovisa uppdraget i en rapport till Arbetsmarknadsdepartementet med kopia till Utbildningsdepartementet.

En delrapport om uppdragets genomförande ska lämnas senast den 1 mars 2013 och 2014\.
