# Tillägg till uppdrag att kartlägga kommunernas och Arbetsförmedlingens insatser för personer med ekonomiskt bistånd som är inskrivna hos Arbetsförmedlingen

Regeringen ger Statskontoret ett tilläggsuppdrag till ett tidigare givet uppdrag om kommunernas och Arbetsförmedlingens insatser till personer med ekonomiskt bistånd som är inskrivna hos Arbetsförmedlingen (se länk).

Tilläggsuppdraget innebär att Statskontoret ska följa upp hur kommunerna tillämpar rätten enligt socialtjänstlagen att avslå eller sätta ner biståndet, om den som är arbetsför inte är aktivt arbetssökande eller inte deltar i anvisade aktiviteter.

Uppdraget ska redovisas till Regeringskansliet (Socialdepartementet) senast 15 april 2013.
