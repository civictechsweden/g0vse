# Uppdrag om myndighetssamverkan vid inrättande av myndighet

En särskild utredare har uppdraget att förbereda och genomföra bildandet av en nämndmyndighet som under en begränsad tid ska pröva och fatta beslut om ersättning till personer som utsatts för övergrepp eller försummelser när de som barn och unga varit placerade i samhällsvård (Dir. 2012:25\).

Regeringen ger Kammarkollegiet i uppdrag att överlägga med utredningen för att nå en överenskommelse om myndighetssamverkan med den nya nämndmyndigheten. En väl planerad myndighetssamverkan mellan Kammarkollegiet och nämndmyndigheten kan innebära att betydande dubbelarbete kan undvikas med effektivitets\- och resursvinster för staten.

Enligt direktiven ska utredaren vidta de åtgärder som krävs för att nämndmyndigheten ska kunna inleda sin verksamhet den 1 januari 2013\.
