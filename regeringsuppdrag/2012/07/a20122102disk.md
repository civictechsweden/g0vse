# Uppdrag angående fördjupad studie om romska flickors och kvinnors livssituation och hälsa

Regeringen uppdrar åt Statens folkhälsoinstitut att låta genomföra en fördjupad studie om romska flickors och kvinnors livssituation och hälsa. En jämförelse av resultaten från studien bör, om möjligt, göras med jämförbara resultat från studier avseende flickor och kvinnor från andra delar av befolkningen. I studien ska ingå att identifiera vilket stöd romska flickor och kvinnor får i dag och vilken kännedom de har om befintligt stöd i samhället. Metoder för insamling av information ska respektera individens rätt till personlig integritet. Studien ska genomföras i dialog med romska flickor och kvinnor respektive sakkunniga.
