# Ändring av uppdrag angående uppgifter inom patientsäkerhetsområdet

Regeringen beslutade den 14 juni 2012 att ändra redovisningstidpunkterna för Socialstyrelsens uppdrag om precisering av uppgifter inom patientsäkerhetsområdet (dnr S2010/9220/FS). Ändringen gäller att nästa årliga lägesrapport ska ske senast den 15 april 2013 och de två följande årliga lägesrapporterna ska lämnas senast den 15 april 2014 respektive 2015.

Regeringen förtydligar vidare att rapporterna ska spegla patientsäkerheten inom den somatiska slutenvården, öppna specialistvården, psykiatriska vården och primärvården, med särskilt fokus på landstingsfinansierad hälso- och sjukvård, i den utsträckning som indikatorer finns tillgängliga.
