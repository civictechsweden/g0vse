# Uppdrag att kartlägga kommunernas och Arbetsförmedlingens insatser för personer med ekonomiskt bistånd som är inskrivna hos Arbe

Regeringen anser att det är angeläget att följa upp och kartlägga kommunernas och Arbetsförmedlingens insatser för personer med ekonomiskt bistånd och hur samverkan mellan myndigheterna fungerar.

Statskontoret får därför uppdraget att kartlägga kommunernas och Arbetsförmedlingens insatser för personer som får ekonomiskt bistånd och som är inskrivna hos Arbetsförmedlingen. Kartläggningen ska avse vilken typ av insatser som kommunerna begär att den arbetssökande biståndsmottagaren ska delta i.

Av kartläggningen ska framgå i vad mån insatserna är anpassade efter varje individs förutsättningar och behov och om de är riktade till särskilda grupper, såsom kvinnor respektive män, personer med eller utan barn, unga upp till 24 år respektive personer 25 år eller äldre, inrikes födda och utrikes födda med olika vistelsetid i Sverige och uppdelat på födelseregion, personer med funktionsnedsättning samt personer med olika utbildningsnivå eller arbetslivserfarenhet.

Uppdraget ska redovisas till Socialdepartementet senast 1 mars 2013.
