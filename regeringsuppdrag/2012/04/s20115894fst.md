# Uppdrag inom ramen för regeringens satsning mot cannabis m.m.

Regeringen beslutar att ge Statens folkhälsoinstitut i uppdrag att inom ramen för regeringens cannabissatsning ställa samman forskningsresultat och utvärderingar av genomförda insatser som rör narkotikamissbruk och med ett speciellt fokus på cannabismissbruk. Vidare ingår i uppdraget att sprida erfarenheter och information om effektiva metoder och strategier när det gäller såväl förebyggande som tidiga insatser.

För uppdragets genomförande får Statens folkhälsoinstitut 2012 använda högst 4 000 000 kronor. Slutredovisning av genomförandet ska vara Regeringskansliet (Socialdepartementet) tillhanda senast den 31 mars 2015.
