# Uppdrag att genomföra två observationsstudier kopplade till rehabiliteringsgarantin

Regeringen ger Inspektionen för socialförsäkringen (ISF) i uppdrag att genomföra två observationsstudier som syftar till att ge svar på om behandlingarna som ges inom ramen för rehabiliteringsgarantin i högre utsträckning leder till återgång i arbete jämfört med andra behandlingar. ISF ska samråda och samarbeta med Institutet för arbetsmarknadspolitisk utvärdering (IFAU) i detta uppdrag. Myndigheterna ska gemensamt leverera rapporter till Regeringskansliet (Socialdepartementet).
