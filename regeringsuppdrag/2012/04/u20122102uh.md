# Uppdrag om viss högskoleverksamhet

Regeringen ger Statskontoret i uppdrag att för Stiftelsen Chalmers tekniska högskola och Stiftelsen Högskolan i Jönköping i fråga om perioden 1994–2011:

* redovisa hur stiftelsekapitalet har använts och förvaltats,
* analysera hur stiftelseformen som sådan påverkat möjligheterna att samverka med näringsliv och andra lärosäten nationellt och internationellt samt hur dessa möjligheter har och skulle kunna ha utnyttjats,
* analysera hur finansieringen av forskningsverksamheten påverkats,
* ur ett kompetensförsörjningsperspektiv belysa möjligheterna att knyta till sig önskad kompetens och redovisa löneläget i jämförelse med statliga universitet och högskolor, och
* analysera för\- och nackdelar förknippade med stiftelseformen jämfört med myndighetsformen ur ett ekonomiskt och verksamhetsmässigt perspektiv.

Regeringen avser att använda Statskontorets analys i sitt arbete med att utveckla styrningen av universitet och högskolor.

Uppdraget ska redovisas till Regeringskansliet (Utbildningsdepartementet) senast den 20 december 2012\.
