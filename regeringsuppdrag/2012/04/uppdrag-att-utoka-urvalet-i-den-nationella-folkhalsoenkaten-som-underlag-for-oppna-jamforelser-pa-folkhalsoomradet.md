# Uppdrag att utöka urvalet i den nationella folkhälsoenkäten som underlag för öppna jämförelser på folkhälsoområdet

Statens folkhälsoinstitut (FHI) ges i uppdrag att förbereda en utökning av urvalet i den nationella folkhälsoenkäten Hälsa på lika villkor år 2013. Det sker i enlighet med förslaget i den förstudie som FHI redovisade den 28 februari 2012. Regeringen beslutar att anslå 1 000 000 kronor till FHI för arbete med uppdraget. En skriftlig rapport ska lämnas till Regeringskansliet (Socialdepartementet) senast den 30 november 2012.
