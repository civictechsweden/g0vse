# Uppdrag om utveckling av kvalitet i gymnasial lärlingsutbildning

Statens skolverk får i uppdrag att bidra till utveckling av kvaliteten i gymnasial lärlingsutbildning, det arbetsplatsförlagda lärande som förekommer inom yrkesutbildning som huvudsakligen är skolförlagd och yrkesintroduktion. Yrkesutbildning inom gymnasiesärskolan ingår där så är lämpligt. Arbetet ska bland annat bygga på erfarenheter från den pågående försöksverksamheten med gymnasial lärlingsutbildning som bedrivs enligt förordningen (2007:1349\) om försöksverksamhet med gymnasial lärlingsutbildning och som redovisats av den Nationella lärlingskommittén (U 2008:09\) i betänkandet Gymnasial lärlingsutbildning \- med fokus på kvalitet! (SOU 2011:72\).

Skolverket ska vid genomförandet av uppdraget samverka med Statens skolinspektion i syfte att ta tillvara inspektionens erfarenheter av tillsyn och kvalitetsgranskning av yrkesutbildning. Vidare ska Skolverket samråda med de nationella programråden för yrkesutbildning.
