# Uppdrag om ytterligare insatser för att stödja utvecklingen i värdegrundsarbetet inom äldreomsorgen

Socialstyrelsen får i uppdrag att genomföra ytterligare insatser för att stödja utvecklingen i värdegrundsarbetet inom äldreomsorgen.

I det uppdraget ingår att stimulera kommunerna att anordna utbildning för personal med särskilt ansvar för värdegrundsfrågor till så kallade värdegrundsledare eller att vidareutveckla funktioner för ett mer sammanhållet ansvar för sociala frågor, ta fram e-lärandemodul eller moduler kring värdegrundsarbetet samt att genomföra fördjupningsutbildning för chefer och arbetsledare inom äldreomsorgen.

Socialstyrelsen får besluta om vilka villkor som ska vara uppfyllda för att kommunen ska kunna ta del av medlen.

Socialstyrelsen ska senast den 31 maj 2012 lämna en rapport till Regeringskansliet (Socialdepartementet).
