# 2010 års straffmätningsreform utvärderas

Regeringen beslutar att ge Brottsförebyggande rådet (Brå) i uppdrag att utföra en utvärdering av de lagändringar som trädde i kraft den 1 juli 2010 och som omfattas av regeringens proposition 2009/10:147, Skärpta straff för allvarliga våldsbrott m.m.

Syftet med utvärderingen är att följa upp om reformen fått avsedd effekt, bl.a. när det gäller straffnivåerna för allvarliga våldsbrott.

Uppdraget ska redovisas till Regeringskansliet (Justitiedepartementet) senast den 15 mars 2014\.
