# Uppdrag att lansera och marknadsföra uppföljningssystemet Max18

Regeringen ger Barnombudsmannen i uppdrag att lansera och marknadsföra uppföljningssystemet Max18 under 2012\.

Barnombudsmannen har haft i uppdrag att utveckla en plattform för att följa barns levnadsvillkor inom olika områden utifrån barnkonventionen, ett uppföljningssystem för barnrättspolitiken. Beslutsfattare och tjänstemän vars arbete rör barn, behöver systematiskt skaffa sig kunskap om hur barns rättigheter tillgodoses inom sina verksamhetsområden. För att kunna vidta lämpliga åtgärder och göra prioriteringar som rör barn, är det nödvändigt att ha god kunskap om barns levnadsvillkor på lokal, regional och nationell nivå.

Genom uppföljningssystemet, Max18, förbättras möjligheten att följa utvecklingen av barns levnadsvillkor på nationell och lokal nivå. Regeringen anser att det är viktigt att aktuell kunskap om barns levnadsvillkor finns samlad \- särskilt för alla som kan påverka barns vardag.
