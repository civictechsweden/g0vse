# Uppdrag om skol- och resultatinformation

Regeringen uppdrar åt Statens skolverk att presentera statistik så att olika skolors faktiska resultat och kvalitet kan jämföras med varandra. Det ska också vara möjligt att presentera utvecklingen av betyg och provresultat över tid.

Skolverket ska vidare undersöka hur verkets databas SALSA i praktiken har uppfattats och använts av skolhuvudmän och skolor. Skolverket ska därutöver presentera befintlig statistisk information på ett mer användarvänligt sätt.

Skolverket ska sedan i årsredovisningen årligen redovisa hur uppdraget fortlöper. Skolverket ska löpande hålla Regeringskansliet (Utbildningsdepartementet)informerat om arbetet.
