# Uppdrag till Föreningen Svensk Form att synliggöra svenskt mode och design såväl nationellt som internationellt

Regeringen ger Föreningen Svensk Form i uppdrag att synliggöra svenskt mode såväl nationellt som internationellt. Det kan till exempel handla om att samarbeta med de svenska modeveckorna och medverka till att möjliggöra för mindre modeföretag att synas. För detta ändamål får Föreningen Svensk Form ett bidrag på 1 000 000 kronor.

Bidraget ska också användas för att i ökad grad verka för att främja ung svensk design i utlandet och säkerställa deltagande för unga svenska designer på internationella arenor.
