# Uppdrag om delmål, uppföljning och redovisning inom ramen för En strategi för genomförande av funktionshinderspolitiken 2011-2016

Konsumentverket, Försäkringskassan och Myndigheten för yrkeshögskolan ges i uppdrag att under åren 2012–2015 arbeta enligt de delmål för respektive myndighet som framgår av bilagan till detta beslut. En utgångspunkt för myndighetens arbete i förhållande till delmålen är ansvars och finansieringsprincipen. Den innebär att kostnaderna för att undanröja hinder och skapa tillgänglighet för personer med funktionsnedsättning ska finansieras inom ramen för myndighetens ordinarie verksamhet.

Myndigheten ska årligen redovisa sitt arbete med delmålen i en särskild rapport till Regeringskansliet (Justitiedepartementet, Socialdepartementet respektive Utbildningsdepartementet) senast den 15 mars 2013, 2014 och 2015. Den årliga rapporten ska innehålla en redovisning av hur myndigheten har arbetat för att uppnå sina delmål, genomförda insatser och deras resultat och effekter, samt en lägesbedömning.

Myndigheten ska senast den 15 mars 2016 lämna en slutlig resultatredovisning till Regeringskansliet (Justitiedepartementet, Socialdepartementet respektive Utbildningsdepartementet).
