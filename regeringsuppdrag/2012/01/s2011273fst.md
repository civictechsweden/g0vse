# Uppdrag att stödja kommunerna i planeringen av arbetet med att motverka hemlöshet

Regeringen ger samtliga länsstyrelser i uppdrag att stödja kommunerna i arbetet med att motverka hemlöshet. I samband med att länsstyrelserna stödjer kommunerna i deras arbete med att planera bostadsförsörjningen i enlighet med lagen (2000:1383) om kommunernas bostadsförsörjningsansvar får länsstyrelserna i uppdrag att analysera hur kommunerna beaktar arbetet med att motverka hemlöshet.

Länsstyrelserna ska ge kommunerna stöd och råd i planeringen med att motverka hemlöshet i synnerhet bland barnfamiljer som drabbas av vräkning.

En skriftlig slutredovisning av uppdragets genomförande och resultat ska redovisas till Socialdepartementet senast
den 31 januari 2015.
