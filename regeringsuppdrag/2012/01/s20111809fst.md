# Uppdrag om kommunikationsinsatser avseende trygg och säker vård i familjehem och hem för vård eller boende

Socialstyrelsen får i uppdrag att kommunicera och sprida det kunskapsstöd som myndigheten utarbetar avseende trygg och säker vård i familjehem och hem för vård eller boende (dnr S2011/1809/FST). Arbetet ska ske i samarbete med de regionala utvecklingsledarna inom ramen för överenskommelsen mellan staten och Sveriges Kommuner och Landsting (SKL) om en evidensbaserad praktik inom socialtjänstens område. Kommunikationen ska riktas till flera huvudmän och beslutsnivåer och bestå av information på webben, informationsmaterial samt konferensverksamhet.

Uppdraget ska samordnas med uppdraget om att utveckla ett instrument för utredning och bedömning av familjehem anpassat för svenska förhållanden (dnr S2011/1806/VS).

Uppdraget ska redovisas till Socialdepartementet senast den 1 juni 2013.
