# Uppdrag till Naturvårdsverket, Skogsstyrelsen och Länsstyrelsen i Skåne län om utvärdering av samverkansprogram med markägare med kompletterande metoder för skydd av natur (Komet)

Regeringen uppdrar åt Naturvårdsverket, Skogsstyrelsen och Länsstyrelsen i Skåne län att, efter samråd med övriga länsstyrelser och andra berörda myndigheter och organisationer, utvärdera Komet-arbetet. En översiktlig samhällsekonomisk konsekvensanalys av kostnader relativt
samhällsnytta (däri inräknat engagemang för naturskydd) samt avvägning av för- och nackdelar mellan olika arbetsmetoder ska ingå i analysen.

Baserat på utvärderingen ska myndigheterna även, inom ramen för uppdraget om Komet-programmet och baserat på syftet med Komet, lämna förslag till förbättringar avseende måluppfyllelse, kostnadseffektivitet, effektiviteten i skydd för områden med höga naturvärden
samt tillvaratagande av markägarnas intresse för naturvård.

Uppdraget ska rapporteras till Regeringskansliet (Miljödepartementet) senast den 1 augusti 2012. Denna rapportering är att betrakta som den årliga redovisningen 2012 som avses i ursprungsuppdraget.
