# Uppdrag om yrkesinriktad gymnasial vuxenutbildning

Regeringen uppdrar åt Statens skolverk att genomföra en extra ansökningsomgång motsvarande ca 1 000 årsstudieplatser när det gäller yrkesinriktad gymnasial vuxenutbildning inom kommunal vuxenutbildning och yrkesinriktad gymnasial vuxenutbildning för utvecklingsstörda (yrkesvux) under 2012. Platserna ska erbjudas de kommuner som drabbas av arbetslöshet med anledning av nedläggningar inom fordonsindustrin i Trollhättan med omgivande kommuner. Fördelningen av platserna ska ske efter samråd med Västra Götalands läns landsting och Länsstyrelsen Västra Götalands län.
