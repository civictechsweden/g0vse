# Regeringskansliets årsbok 2021

Hur många arbetar i Regeringskansliet? Hur såg statsbudgeten ut förra året? Vilka var 2021 års propositioner, skrivelser och offentliga utredningar? I Regeringskansliets årsbok 2021 får du svar på bland annat dessa frågor.

Årsboken ger exempel på verksamhet som genomfördes i Regeringskansliet under året som gick, både i text och statistik. Den ger i första hand en bild av tjänstemännens arbete och riktar sig främst till riksdagens ledamöter och tjänstemän samt till andra myndigheter och organisationer.

Årsboken innehåller bland annat

* fakta om Regeringskansliet
* Statsrådsberedningens verksamhet
* departementens verksamhet
* särskilda projekt och program
* Regeringskansliets interna utvecklingsarbete
* Regeringskansliet i siffror – appendix.
