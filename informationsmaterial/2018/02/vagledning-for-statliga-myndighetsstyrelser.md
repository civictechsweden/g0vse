# Vägledning för statliga myndighetsstyrelser

Vägledning för statliga myndighetsstyrelser behandlar den statliga myndighetsstyrelsens ansvar, uppgifter och arbetsformer samt den enskilda ledamotens roll utifrån olika utgångspunkter. Den beskriver styrkedjan riksdag–regering– myndighet och sätter in styrelsen i dess konstitutionella sammanhang. Skriften vänder sig i första hand till ledamöter i statliga myndighetsstyrelser. Skriften lämpar sig även i valda delar för läsning av ledamöter i insynsråd och nämnder. Detta är den fjärde upplagan av vägledningen (tidigare benämnd Effektiv styrelse – Vägledning för statliga myndighetsstyrelser).
