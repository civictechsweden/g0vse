# Ökad överlevnad och bättre livskvalitet – nationell cancerstrategi 2.0

![](/contentassets/fede1154bed84fdbb182daeb5a2051c4/cancerstrategi-thumb.png?width=150&quality=85)

Den nationella cancerstrategin ska minska risken för cancer, öka överlevnaden och ge bättre stöd till patienter och närstående. Strategin visar vägen för svensk cancervård de kommande 10–15 åren.

Strategin har tre övergripande mål, att:

* minska risken för cancer och öka tidig upptäckt
* öka överlevnaden
* ge bästa möjliga livskvalitet under och efter sjukdom.

Insatserna omfattar förebyggande arbete, screening, rehabilitering och palliativ vård. Strategin betonar också forskning, innovation och behovet av ett ökat samarbete mellan olika aktörer och sektorer.

Strategin bygger vidare på den första cancerstrategin från 2009 men tar höjd för dagens kunskap och teknik. Den omfattar nu även barn och unga vuxna. Syftet är att underlätta för regioner, myndigheter, forskare och civilsamhället att arbeta mot samma mål: att Sverige fortsatt ska vara ett föregångsland inom cancervård.
