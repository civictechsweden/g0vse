# Bättre tillsammans – förslag till en uppdaterad nationell cancerstrategi

Socialdepartementet har analyserat och föreslagit en uppdaterad
nationell cancerstrategi.

Strategin utgår från den cancerstrategi som presenterades i betänkandet En nationell cancerstrategi för framtiden (SOU 2009:11).

Den uppdaterade strategin har ett tydligt patient-, jämlikhets- och verksamhetsperspektiv och beaktar alla åldrar, jämställdhetsperspektivet och vikten av prevention samt hela sjukdomskedjan, inklusive rehabilitering.

## Tre övergripande mål

Förslagen utgår från tre övergripande mål:

* Minskad risk att utveckla cancer och att fler diagnostiseras tidigt
* Ökad canceröverlevnad
* Bästa möjliga livskvalitet under och efter cancersjukdom

Några av förslagen handlar om förebyggande insatser med stor förmåga att förhindra cancer. För barn och unga är det bland annat tobaksfri skoltid, skolfrukt, reglering av marknadsföring och HPV-vaccination. För befolkningen i stort rör några av förslagen tobaksexponering, alkoholpolitik, fysisk aktivitet och UV-strålning.
