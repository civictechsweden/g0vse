# En nationell strategi för att förebygga och bekämpa mäns våld mot kvinnor

En del i den jämställdhetspolitiska skrivelsen "Makt, mål och myndighet \- feministisk politik för en jämställd framtid", är en nationell strategi för att förebygga och bekämpa mäns våld mot kvinnor.


Strategin inbegriper arbete mot hedersrelaterat våld och förtryck samt mot prostitution och människohandel för sexuella ändamål. Den innehåller åtgärder som stärker skydd och stöd till våldsutsatta kvinnor, insatser mot våld i samkönade relationer samt åtgärder som motarbetar destruktiv maskulinitet och hederstänkande. Strategin sätter också fokus på mäns delaktighet och ansvar för att stoppa våldet.

Den nationella strategin ingår i regeringens jämställdhetspolitiska skrivelse till riksdagen (Skr. 2016/17:10\).

Strategin är tioårig och börjar gälla den 1 januari 2017\.
