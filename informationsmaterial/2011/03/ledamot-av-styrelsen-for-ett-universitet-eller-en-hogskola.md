# Ledamot av styrelsen för ett universitet eller en högskola

Universitet och högskolor har en central roll i vårt samhälle. Regeringens övergripande mål är att stärka kvaliteten i den högre utbildningen och i forskningen. Styrelsen för ett universitet eller en högskola har en viktig uppgift och ett stort ansvar. Den ska arbeta för att lärosätet uppfyller de mål som riksdag och regering satt upp. Samtidigt skiljer sig dessa styrelser från andra, eftersom beslutsstrukturen på lärosätet är kollegial och principen om akademisk frihet ska värnas.

Skriften Ledamot av styrelsen för ett universitet eller en högskola introducerar nytillträdda ledamöter i lärosätets styrelse i vad styrelsearbetet innebär och vilka krav staten ställer på styrelsens arbete.
