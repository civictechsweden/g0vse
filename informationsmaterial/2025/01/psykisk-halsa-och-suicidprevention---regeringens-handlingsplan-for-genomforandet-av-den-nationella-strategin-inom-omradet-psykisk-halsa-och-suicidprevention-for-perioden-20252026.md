# Psykisk hälsa och suicidprevention - Regeringens handlingsplan för genomförandet av den nationella strategin inom området psykisk hälsa och suicidprevention för perioden 2025–2026

![](/contentassets/675bab51092e49af8492a5efc7dc52f3/handlingsplan-psykisk-halsa-och-suicidprevention_150px.png?width=150&quality=85)

Regeringens handlingsplan för genomförandet av den nationella strategin inom området psykisk hälsa och suicidprevention för perioden 2025–2026 syftar till att beskriva och redogöra för regeringens prioriterade insatser för att uppnå den nationella strategins vision, mål och delmål.

Handlingsplanen består av ett stort antal uppdrag med bäring på psykisk hälsa och suicidprevention till ett stort antal myndigheter. De insatser som presenteras ska inte ses som uttömmande utan som exempel på insatser som regeringen vidtar för att skapa förutsättningar som ska stärka arbetet med att förbättra den psykiska hälsan i befolkningen, förebygga psykisk ohälsa och suicid och förbättra livsvillkoren för personer med psykisk ohälsa.
