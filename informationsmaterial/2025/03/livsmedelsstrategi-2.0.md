# Kortversion av Livsmedelsstrategin 2.0

![](/contentassets/dc5bf50d0654475dabfcb1b255b03dfe/ls_pop_tumnagel.jpg?width=150&quality=85)

En kortversion av regeringens arbete för att stärka alla delar i livsmedelskedjan och öka den svenska livsmedelsproduktionen.

Här kan du läsa och ladda ner strategin i sin helhet: [Livsmedelsstrategin 2.0](/rattsliga-dokument/departementsserien-och-promemorior/2025/03/livsmedelsstrategin-2.0).

Regeringens ambition är att Livsmedelsstrategin 2.0 ska bidra till mer svensk mat på butikshyllorna och på tallrikarna samt att svensk mat ska synas och bli ett begrepp utanför landets gränser. Sveriges duktiga livsmedelsproducenter, som producerar god och hållbar mat, förtjänar att uppmärksammas både i Sverige och utomlands.

Livsmedelsbranschen är viktig för jobb och tillväxt i hela landet.
Regeringens ambition är att den nya strategins inriktning på stärkt
lönsamhet och konkurrenskraft ska bidra till att livsmedelsbranschen ska bli en framtidsbransch med fler och starkare företag.

Avslutningsvis är det viktigt att Livsmededelsstrategin 2.0 lägger
grunden för att företagen ska kunna stå bättre rustade den dag vårt samhälle drabbas av någon form av kris som medför påfrestningar
för livsmedelskedjan och livsmedelsförsörjningen.

För att strategin ska bli framgångsrik måste alla bidra; politiker,
myndigheter och företag. Alla sitter på olika nycklar för att låsa upp och frigöra kreativiteten och entreprenörskapet i livsmedelskedjan,
och tillsammans kan vi hjälpas åt för att målet om en ökad svensk
livsmedelsproduktion ska kunna nås.
