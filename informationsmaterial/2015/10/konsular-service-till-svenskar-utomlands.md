# Konsulär service till svenskar utomlands

I UD:s informationsblad om konsulär service till svenskar utomlands kan du läsa om vad du som resenär behöver förbereda inför en utlandsresa samt vad UD och utlandsmyndigheterna kan och inte kan hjälpa till med.

Informationsbladet finns på arabiska, engelska, franska, spanska, svenska och tyska.

Utrikesdepartementet (UD) och Sveriges utlandsmyndigheter (ambassader och konsulat) har ett uppdrag att ge konsulär service, det vill säga råd och stöd, till svenskar utomlands i olika nödsituationer.

Vår konsulära service utgår från det svenska konsulära regelverket och ges på ett likvärdigt och rättssäkert sätt oavsett var i världen du befinner sig. Förhållanden och regelverk i olika länder skiljer sig åt och kan ibland påverka förutsättningar för det konsulära uppdraget.

Tänk på att det enskilda ansvaret är stort när du reser utomlands.
