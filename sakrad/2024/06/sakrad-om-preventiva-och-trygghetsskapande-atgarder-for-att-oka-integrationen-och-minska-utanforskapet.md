# Sakråd om preventiva och trygghetsskapande åtgärder för att öka integrationen och minska utanförskapet

Den 4 juni 2024 bjöd statssekreterare Erik Scheller in ett 30\-tal civilsamhällesorganisationer till sakråd på temat Preventiva och trygghetsskapande åtgärder för att öka integrationen och minska utanförskapet, med fokus på unga. Sakrådet ägde rum i Regeringskansliets lokaler i Stockholm.


Sakrådet syftade till att fånga upp den kunskap och erfarenhet om arbetet med integration och utanförskap som finns inom det civila samhället. Arbetsmarknadsdepartementet ansvarar för dialogen med det civila samhället inom integrationsområdet. Arbetet genomförs enligt en årscykel med återkommande möten planerade i samverkan mellan Regeringskansliet, det civila samhället och Sveriges Kommuner och Regioner (SKR).
