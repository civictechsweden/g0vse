# Sakråd om det fortsatta arbetet för hbtqi-personers lika rättigheter och möjligheter

Den 5 februari 2024 deltog ett tiotal representanter från olika civilsamhällesorganisationer samt ett tiotal representanter för Regeringskansliet på ett sakråd om det fortsatta arbetet för hbtqi\-personers lika rättigheter och möjligheter.


Paulina Brandberg, jämställdhets\- och biträdande arbetsmarknadsminister,
inledde mötet med att hälsa välkomna och informerade om att sakrådet
syftade till att vara startskottet för regeringens arbete med att ta fram en ny
handlingsplan för hbtqi\-personers lika rättigheter och möjligheter.

Martin Andreasson, statssekreterare åt statsrådet Brandberg, ledde därefter
resterande del av mötet som inleddes med en bordsrunda som följdes av en
diskussion.
