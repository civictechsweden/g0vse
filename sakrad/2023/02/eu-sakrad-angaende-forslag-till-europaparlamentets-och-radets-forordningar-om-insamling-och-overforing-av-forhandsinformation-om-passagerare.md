# EU-sakråd angående förslag till Europaparlamentets och rådets förordningar om insamling och överföring av förhandsinformation om passagerare

Den 21 februari bjuder Regeringskansliet in till EU-sakråd angående förslag till Europaparlamentets och rådets förordningar om insamling och överföring av förhandsinformation om passagerare.

Den 13 december 2022 presenterade kommissionen två förslag till förordningar om insamling och överföring av förhandsinformation om passagerare (API), dels i gränskontrollerande syfte (COM (2022) 729 final), dels i brottsbekämpande syfte (COM (2022) 731 final).

Under det pågående svenska EU-ordförandeskapet har rådet påbörjat förhandlingar om API-förordningarna. Inför den fortsatta behandlingen av förslagen avser Justitiedepartementet genomföra ett EU-sakråd i syfte att inhämta synpunkter på förslagen.
