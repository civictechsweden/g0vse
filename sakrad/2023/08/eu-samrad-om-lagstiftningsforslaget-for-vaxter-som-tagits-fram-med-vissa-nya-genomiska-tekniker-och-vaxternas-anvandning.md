# EU-samråd om lagstiftningsförslaget för växter som tagits fram med vissa nya genomiska tekniker och växternas användning

Den 5 september bjuder Landsbygds- och infrastrukturdepartementet in till EU-samråd om lagstiftningsförslaget för växter som tagits fram med vissa nya genomiska tekniker och växternas användning.

Syftet är att samla in synpunkter kring lagförslaget för växter som tagits fram med vissa nya genomiska tekniker som Europeiska kommissionen presenterade den 5 juli 2023.
