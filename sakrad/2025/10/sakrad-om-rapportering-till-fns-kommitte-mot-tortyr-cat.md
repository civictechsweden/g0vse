# Sakråd om rapportering till FN:s kommitté mot tortyr (CAT)

Den 14 oktober bjuder Regeringskansliet in berörda civilsamhällesorganisationer till ett sakråd med anledning av Sveriges kommande rapportering till FN:s kommitté mot tortyr (CAT). Sakrådet syftar till att ge civilsamhället möjlighet att lämna synpunkter inför rapporten. Under mötet kommer Regeringskansliet att informera om hur granskningsprocessen är utformad och om hur Sveriges rapportering förbereds. FN:s konvention mot tortyr och annan grym, omänsklig eller förnedrande behandling eller bestraffning trädde i kraft i Sverige 1987. Arbete pågår nu med att sammanställa Sveriges nionde periodiska rapport som ska ges in till kommittén mot tortyr senast den 3 december 2025. Rapporteringen sker utifrån en lista med frågeställningar som Sverige tidigare har tagit emot, List of Issues prior to Reporting.
