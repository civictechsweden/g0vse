# Europadomstolens dom (2013-06-27) i målet N.M.Y. m.fl. mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.


## Sammanfattning av domen

Målet rörde huvudsakligen frågan om det skulle utgöra en kränkning av artiklarna 2 och 3 i Europakonventionen att utvisa klagandena till Irak.

Europadomstolen meddelade dom i målet den 27 juni 2013 och fann med röstsiffrorna fem mot två att en utvisning av klagandena till Irak inte skulle innebära någon kränkning av artiklarna 2 och 3 i konventionen, främst eftersom klagandena ansågs ha möjlighet att bosätta sig i en annan del av landet än sin hemregion (det så kallade interna flyktalternativet).
