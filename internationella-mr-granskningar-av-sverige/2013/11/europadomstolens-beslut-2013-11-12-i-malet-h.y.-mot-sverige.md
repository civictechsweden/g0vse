# Europadomstolens beslut (2013-11-12) i målet H.Y. mot Sverige

Europadomstolen har fattat ett beslut avseende ett klagomål om Sveriges efterlevnad av Europakonventionen. Regeringen publicerar en länk till beslutet i fulltext samt en sammanfattning av beslutet.


## Sammanfattning av beslutet

Målet rörde huvudsakligen frågan om en överföring av klaganden, en minderårig asylsökande från Afghanistan, till Italien enligt den s.k. Dublinförordningen skulle innebära en kränkning av artikel 3 i Europakonventionen (förbud mot tortyr m.m.). Målet rörde även frågan om det faktum att klaganden nekats rättshjälp i den inhemska processen stod i strid med artikel 13\. Europadomstolen beslutade den 12 november 2013 att avskriva målet i den del som rörde artikel 3 då klaganden – i ljuset av en dom som meddelats av EU\-domstolen den 6 juni 2013 i mål C\-648/11 – får en sakprövning av sin asylansökan i Sverige och därmed inte riskerar överföring till Italien. Mot denna bakgrund ansåg Europadomstolen frågan i målet vara löst och det inte vara befogat att fortsätta prövningen av klagomålet. Europadomstolen beslutade även att avvisa klagomålet gällande artikel 13 såsom uppenbart ogrundat.
