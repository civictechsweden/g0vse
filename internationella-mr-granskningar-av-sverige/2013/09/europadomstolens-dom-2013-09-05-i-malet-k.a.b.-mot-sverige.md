# Europadomstolens dom (2013-09-05) i målet K.A.B. mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.


## Sammanfattning av domen

Målet rörde huvudsakligen frågan om det skulle utgöra en kränkning av artiklarna 2 och 3 i Europakonventionen att utvisa klaganden till Somalia. Europadomstolen meddelade dom i målet den 5 september 2013 och fann med fem röster mot två att en utvisning av klaganden till Somalia inte skulle innebära någon kränkning av artiklarna 2 och 3 i konventionen, bl.a. med hänsyn till den allmänt förbättrade säkerhetssituationen i Mogadishu. Klaganden begärde att målet skulle hänskjutas till domstolen i stor sammansättning. En panel med fem ledamöter av domstolen i stor sammansättning beslutade den 17 februari 2014 att avslå denna begäran, varvid domen av den 5 september 2013 blev slutgiltig.
