# Europadomstolens dom (2013-12-19) i målet T.K.H. mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.


## Sammanfattning av domen

Målet rörde huvudsakligen frågan om det skulle utgöra en kränkning av artiklarna 2 och 3 i Europakonventionen att utvisa klaganden till Irak. Europadomstolen meddelade dom i målet den 19 december 2013 och fann med röstsiffrorna sex mot ett att en utvisning av klaganden till Irak inte skulle innebära någon kränkning av artiklarna 2 eller 3 i konventionen, främst eftersom klaganden inte ansågs ha gjort sannolikt att han riskerade att utsättas för behandling i strid med artiklarna 2 och 3 i konventionen om han utvisades till Irak.
