# Europadomstolens beslut (2013-12-10) i målet Draggan Marinkovic mot Sverige

Europadomstolen har fattat ett beslut avseende ett klagomål om Sveriges efterlevnad av Europakonventionen. Regeringen publicerar en länk till beslutet i fulltext samt en sammanfattning av beslutet.


## Sammanfattning av beslutet

Målet rörde vårdnad och umgänge med barn och frågan var om det förelåg en kränkning av klagandens rätt till skydd för familjeliv (artikel 8 i Europakonventionen) och rätt till en rättvis rättegång (artikel 6 i Europakonventionen). Europadomstolen fann att det vid tidpunkten för klagomålet – i juni 2010 – fanns effektiva nationella rättsmedel som klaganden borde ha använt sig av genom möjligheten att begära skadestånd hos Justitiekanslern eller att stämma staten i domstol. Europadomstolen beslutade därför att avvisa klagomålet på den grunden att klaganden inte hade uttömt inhemska rättsmedel.
