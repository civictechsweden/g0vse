# Europadomstolens beslut (2013-05-21) i målet Ruminski mot Sverige

Europadomstolen har fattat ett beslut avseende ett klagomål om Sveriges efterlevnad av Europakonventionen. Regeringen publicerar en länk till beslutet i fulltext samt en sammanfattning av beslutet.

## Sammanfattning av beslutet

Målet rörde frågan om klaganden hade fått en rättvis rättegång i enlighet med artikel 6 i Europakonventionen. Europadomstolen fann att det vid tidpunkten för klagomålet – i februari 2010 – fanns effektiva nationella rättsmedel som klaganden borde ha använt sig av genom möjligheten att begära skadestånd hos Justitiekanslern eller att stämma staten i domstol. Europadomstolen beslutade därför enhälligt att avvisa rubricerat klagomål då klaganden inte hade uttömt inhemska rättsmedel.
