# Europadomstolens dom (1998-10-28) i målet Söderbäck mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.

### Sammanfattning av domen

Målet rörde adoption. Klaganden, vars dotter hade adopterats av sin styvfar mot klagandens vilja, gjorde gällande att tillståndet till adoption inneburit en kränkning av hans rätt till respekt för familjelivet enligt artikel 8 i konventionen. Mot bakgrund bl.a. av att kontakterna mellan far och dotter varit begränsade, att familjeband existerat mellan flickan och hennes styvfar under ett flertal år samt att barnets bästa beaktats av de inhemska domstolarna kom domstolen fram till att adoptionstillståndet föll inom den s.k. bedömningsmarginalen. Någon kränkning av artikel 8 ansågs därför inte ha ägt rum.
