# Sveriges återkommande rapportering om efterlevnaden av Istanbulkonventionen

Europarådets konvention om förebyggande och bekämpning av våld mot kvinnor och av våld i hemmet (Istanbulkonventionen) trädde i kraft för Sverige 2014. Granskningsorgan för konventionen är Europarådets expertgrupp GREVIO.

Expertgruppen har tagit fram ett frågeformulär som grund för staternas rapportering. Under utvärderingsprocessen håller sedan expertgruppen samråd med statsparternas företrädare och representanter från civilsamhället. Därtill kan landbesök göras. Utvärderingsprocessen resulterar i en slutrapport som utgör underlag för GREVIO:s rekommendationer till staterna. På den här sidan finns dokument från den senaste rapporteringscykeln.

I Sverige trädde konventionen i kraft den 1 november 2014 efter att ha godkänts av riksdagen den 27 maj och ratificerats den 1 juli samma år.
