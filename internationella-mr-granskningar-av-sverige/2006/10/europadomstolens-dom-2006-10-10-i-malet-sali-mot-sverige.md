# Europadomstolens dom 2006-10-10 i målet Sali mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.


## Sammanfattning av domen

Bakgrunden till målet var en process om rätt till arbetslöshetsersättning. Inför Europadomstolen gjorde klaganden bl.a. gällande att hon inte fått en rättegång inom skälig tid i enlighet med artikel 6 i Europakonventionen. Processen pågick i nära sex år. I domen avskrev Europadomstolen målet sedan regeringen och klaganden träffat en förlikning. Genom förlikningen utfäste sig regeringen att betala ett sammanlagt belopp om 70 000 kr till klaganden.
