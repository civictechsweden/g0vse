# Europadomstolens dom (2006-01-17) i målet Danell m.fl. mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.


### Sammanfattning av domen

Bakgrunden till målet var att klagandena, som innehade rätt till enskilt fiske i Torne älvs havsområde, sökt dispens hos finsk\-svenska gränsälvskommissionen från vissa bestämmelser om fiskeförbud. Av finsk\-svenska gränsälvsöverenskommelsen från 1971 framgår att kommissionens beslut i sådana frågor inte kan överklagas. Sedan kommissionen helt eller delvis avslagit ansökningarna, försökte klagandena överklaga beslutet hos svenska domstolar. Domstolarna ansåg att ärendet rörde klagandenas civila rättigheter och att de därför hade rätt till domstolsprövning enligt artikel 6 i Europakonventionen. De ansåg sig emellertid obehöriga att ta upp klagomålen till prövning. Inför Europadomstolen gjorde klagandena gällande brott mot artikel 6 och 13 i konventionen. I domen avskrev Europadomstolen målet från vidare handläggning sedan regeringen och klagandena träffat förlikning och sedan den informerats om att ett ny gränsälvsöverenskommelse hade undertecknats av Finland och Sverige. Genom förlikningen utfäste sig regeringen att betala ett sammanlagt belopp om 750 000 kr till de femton klagandena.
