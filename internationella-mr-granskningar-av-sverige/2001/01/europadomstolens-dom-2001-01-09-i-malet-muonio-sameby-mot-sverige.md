# Europadomstolens dom (2001-01-09) i målet Muonio sameby mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.

### Sammanfattning av domen

Klaganden hade inför de nationella myndigheterna hävdat bl.a. att vissa personer, som beviljats tillstånd till renskötsel, inte var medlemmar av samebyn och därför inte skulle beviljas sådant tillstånd inom byn. Frågan inför domstolen rörde samebyns rätt till domstolsprövning av dessa frågor. I domen avskrev domstolen målet från vidare handläggning sedan regeringen och klaganden träffat förlikning. Genom förlikningen utfäste sig regeringen att betala ett sammanlagt belopp på 65 000 kr till klaganden.
