# Europadomstolens beslut (2012-02-14) i målet Nizigiymana mot Sverige

Europadomstolen har fattat ett beslut avseende ett klagomål om Sveriges efterlevnad av Europakonventionen. Regeringen publicerar en länk till beslutet i fulltext samt en sammanfattning av beslutet.


## Sammanfattning av beslutet

Målet rörde utvisning till hemlandet av en man från Burundi, som ansökt om asyl, m.m. i Sverige. Inför Europadomstolen gjorde klaganden gällande att en verkställighet av utvisningsbeslutet skulle strida mot artikel 2 (rätten till liv) och artikel 3 (förbudet mot tortyr) i Europakonventionen.
Domstolen konstaterade därefter att klaganden inte hade överklagat Migrationsdomstolens domar från februari respektive november 2008 trots att sådana överklaganden utgjorde ett effektivt rättsmedel. Inte heller hade klaganden visat att han överklagat Migrationsverkets beslut från juni 2009\. Mot denna bakgrund fann Europadomstolen att klaganden inte hade uttömt inhemska rättsmedel och beslutade enhälligt att klagomålet därför skulle avvisas.
