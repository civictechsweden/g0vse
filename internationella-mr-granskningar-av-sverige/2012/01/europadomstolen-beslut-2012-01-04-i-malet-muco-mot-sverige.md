# Europadomstolens beslut (2012-01-04) i målet Muco mot Sverige

Europadomstolen har fattat ett beslut avseende ett klagomål om Sveriges efterlevnad av Europakonventionen. Regeringen publicerar en länk till beslutet i fulltext samt en sammanfattning av beslutet.


## Sammanfattning av beslutet

Fråga om utvisning av klaganden till hemlandet (Burundi) står i strid med artikel 2 och/eller 3 i konventionen. Fråga också om rättvis rättegång enligt artikel 6\.
Domstolen fann enhälligt att klagomålet skulle avvisas såsom uppenbart ogrundat vad gäller artikel 2 och 3\. Vad gäller klagomålet enligt artikel 6 konstaterade domstolen att artikeln inte är tillämplig på asylprocessen och klagomålet avvisades i den delen såsom oförenligt med konventionen.
