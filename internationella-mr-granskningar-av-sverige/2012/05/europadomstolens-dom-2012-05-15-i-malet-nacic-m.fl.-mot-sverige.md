# Europadomstolens dom (2012-05-15) i målet Nacic m.fl. mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.


## Sammanfattning av domen

Klagande i målet var en familj där den äldste myndige sonen beviljats permanent uppehållstillstånd i Sverige medan fadern, modern och en yngre brors ansökan om asyl och uppehållstillstånd i Sverige avslagits av samtliga instanser. Målet rörde frågan om utvisningen av fadern, modern och den yngre brodern skulle innebära en kränkning av förbudet mot tortyr i artikel 3 eller en kränkning av rätten till familjeliv enligt artikel 8 i Europakonventionen. Domstolen fann enhälligt att det inte förelåg en kränkning av artikel 3\. En majoritet av domstolens ledamöter (fem av sju domare) fann att det inte förelåg en kränkning av artikel 8\.
