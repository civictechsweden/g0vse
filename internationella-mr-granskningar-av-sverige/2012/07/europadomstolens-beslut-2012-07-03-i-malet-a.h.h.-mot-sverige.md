# Europadomstolens beslut (2012-07-03) i målet A.H.H. mot Sverige

Europadomstolen har fattat ett beslut avseende ett klagomål om Sveriges efterlevnad av Europakonventionen. Regeringen publicerar en länk till beslutet i fulltext samt en sammanfattning av beslutet.

## Sammanfattning av beslutet

Klaganden, en asylsökande från Somalia, anförde i huvudsak att hans överförande till Italien enligt den s.k. Dublinförordningen skulle innebära en kränkning av artikel 3 i Europakonventionen (förbud mot tortyr, m.m.). Domstolen fann emellertid att det inte finns något i det material som den hade tillgång till som tydde på att det skulle föreligga en kränkning av Europakonventionen och beslutade att avvisa målet.
