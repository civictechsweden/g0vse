# Europadomstolens dom (2014-07-24) i målet A.A. m.fl. mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.


## Sammanfattning av domen

Målet rörde huvudsakligen frågan om det skulle utgöra en kränkning av artikel 3 i Europakonventionen att utvisa klagandena till Somalia. Europadomstolen meddelade dom i målet den 24 juli 2014 och fann enhälligt att en utvisning av klagandena till Somalia inte skulle innebära någon kränkning av artikel 3 i konventionen, främst eftersom klagandenas asylberättelse inte bedömdes vara trovärdig.
