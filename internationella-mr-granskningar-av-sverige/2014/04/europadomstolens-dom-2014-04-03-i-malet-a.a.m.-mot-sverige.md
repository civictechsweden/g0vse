# Europadomstolens dom (2014-04-03) i målet A.A.M. mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.

## Sammanfattning av domen

Målet rörde huvudsakligen frågan om det skulle utgöra en kränkning av artikel 3 i Europakonventionen att utvisa klaganden till Irak. Europadomstolen meddelade dom i målet den 3 april 2014 och fann med röstsiffrorna sex mot ett att en utvisning av klaganden till Irak inte skulle innebära någon kränkning av artikel 3 i konventionen, främst eftersom klaganden ansågs ha möjlighet att bosätta sig i en annan del av landet än sin hemregion (det så kallade interna flyktalternativet). Domen, som är offentlig, vann laga kraft den 3 juli 2014.
