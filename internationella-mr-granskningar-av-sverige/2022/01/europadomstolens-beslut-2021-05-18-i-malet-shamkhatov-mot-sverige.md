# Europadomstolens beslut (2021-05-18) i målet S. mot Sverige

Fråga om det skulle strida mot artikel 8 i Europakonventionen (rätten till skydd för privat- och familjeliv) att utvisa klaganden, en minderårig pojke, till Kazakstan p.g.a. att han hade ett etablerat familjeliv med sin adoptivfamilj i Sverige.

## Sammanfattning av beslutet

Europadomstolen beslutade den 18 maj 2021 att avskriva målet från vidare handläggning. Under processen i Europadomstolen beviljades klaganden tidsbegränsat uppehållstillstånd. Mot den bakgrunden ansåg Europadomstolen att frågan var löst enligt artikel 37 § 1 (b) och att respekten för de mänskliga rättigheterna inte krävde att domstolen fortsatte sin prövning.
