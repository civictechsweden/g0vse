# Utlåtande (26/2022) från FN:s arbetsgrupp mot godtyckliga frihetsberövanden (UNWGAD)

Ärendet avser en man från Afghanistan (H.F.) som i Sverige var tagen i förvar under en längre tid efter att han fått avslag på sin asylansökan och även dömts till utvisning på grund av brott.

### Sammanfattning

Arbetsgruppen har inrättats med stöd av ett mandat från FN:s råd för mänskliga rättigheter. Gruppen granskar uppgifter om godtyckliga frihetsberövanden som kommer till dess kännedom samt avger utlåtanden och rekommendationer till svarandestaten. Arbetsgruppens utlåtanden publiceras varje år i en rapport till FN:s råd för mänskliga rättigheter. Gruppen följer även upp sina utlåtanden och rekommendationer med respektive svarandestat.

Arbetsgruppen gör i utlåtandet bedömningen att det varit fråga om ett godtyckligt frihetsberövande.

I utlåtandet lämnar arbetsgruppen även rekommendationer i fråga om såväl individuella som generella åtgärder. Regeringen ska inkomma med ett uppföljningsyttrande senast i november 2022.
