# Europadomstolens beslut (2015-05-21) i målet Carpelan mot Sverige

Europadomstolen har fattat ett beslut avseende ett klagomål om Sveriges efterlevnad av Europakonventionen. Regeringen publicerar en länk till beslutet i fulltext samt en sammanfattning av beslutet.


## Sammanfattning av beslutet

Klaganden gjorde inför Europadomstolen gällande att hans rätt till domstolsprövning enligt artikel 6 i Europakonventionen har kränkts genom att Regeringsrätten (nuvarande Högsta förvaltningsdomstolen) inte beviljade hans begäran om rättsprövning av regeringens beslut om tillägg till detaljplan avseende del av Norra länken i Stockholms kommun.
I beslut den 21 maj 2015 fann Europadomstolen enhälligt att klaganden inte hade uttömt inhemska rättsmedel eftersom han inför Regerings­rätten inte i substans framfört det klagomål som han sedan vänt sig med till Europadomstolen. Europadomstolen avvisade därför klagomålet. Beslutet, som är offentligt, bifogas.
