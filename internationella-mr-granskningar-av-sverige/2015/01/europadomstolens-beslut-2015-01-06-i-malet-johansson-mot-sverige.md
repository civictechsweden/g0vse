# Europadomstolens beslut (2015-01-06) i målet Johansson mot Sverige

Europadomstolen har fattat ett beslut avseende ett klagomål om Sveriges efterlevnad av Europakonventionen. Regeringen publicerar en länk till beslutet i fulltext samt en sammanfattning av beslutet.

## Sammanfattning av beslutet

Frågan i målet var huvudsakligen om överflyttning av vårdnaden av klagandens barn, som omhändertagits enligt lagen om vård av unga, till en särskilt förordnad vårdnadshavare utgjorde en kränkning av rätten till respekt för familjelivet enligt artikel 8 i Europakonventionen. Domstolen ansåg att de nationella myndigheterna hållit sig inom sin bedömningsmarginal i sin avvägning mellan å ena sidan barnets rätt till stabilitet och säkerhet och å andra sidan klagandenas intresse av att behålla vårdnaden om barnet. Klagomålet avvisades därför som uppenbart ogrundat.
