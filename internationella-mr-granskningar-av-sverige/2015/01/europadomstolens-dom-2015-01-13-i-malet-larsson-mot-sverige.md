# Europadomstolens dom (2015-01-13) i målet Larsson mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.

## Sammanfattning av domen

Målet gällde frågan om det skett en kränkning av rätten att inte bli lagförd eller straffad två gånger enligt artikel 4 i tilläggsprotokoll 7 till Europakonventionen (dubbelprövningsförbudet) mot bakgrund av att det bolag som klaganden var delägare i hade påförts skattetillägg och att klaganden därefter dömts för grovt skattebrott och grovt skattebrott. Europadomstolen noterade att klaganden personligen inte påförts något skattetillägg och att den enda sanktion som drabbat honom var det straff som fastställdes i brottmålsprocessen. Klaganden hade därför inte blivit lagförd eller straffad två gånger i strid med dubbelprövningsförbudet. Mot denna bakgrund fann Europadomstolen att klagomålet skulle avvisas som uppenbart ogrundat.
