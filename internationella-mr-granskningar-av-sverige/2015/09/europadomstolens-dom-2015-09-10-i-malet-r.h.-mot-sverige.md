# Europadomstolens dom (2015-09-10) i målet R.H. mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.

### Sammanfattning av domen

Målet rörde frågan om det skulle utgöra en kränkning av artikel 3 i Europakonventionen att utvisa klaganden, en kvinna från Somalia, till hemlandet. Europadomstolen meddelade dom den 10 september 2015 och fann med fem röster mot två att en verkställighet av klagandens utvisningsbeslut inte skulle innebära en kränkning av artikel 3 i Europakonventionen, främst eftersom klagandens asylberättelse inte bedömdes vara trovärdig.

Klaganden begärde att målet skulle hänskjutas till domstolen i stor sammansättning. En panel med fem ledamöter av domstolen i stor sammansättning beslutade den 1 februari 2016 att avslå denna begäran. Domen vann därmed laga kraft.
