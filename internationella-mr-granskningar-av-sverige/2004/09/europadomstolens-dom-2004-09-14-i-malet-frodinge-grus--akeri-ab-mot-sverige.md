# Europadomstolens dom (2004-09-14) i målet Frödinge Grus & Åkeri AB mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.

### Sammanfattning av domen

Målet rörde frågan om de inhemska domstolarna hade avgjort en tvist mellan klaganden och ett annat bolag inom skälig tid. Tvistemålsprocessen hade pågått mellan december 1991 och januari 1998. Europadomstolen avskrev målet från vidare handläggning sedan regeringen och klaganden träffat förlikning. Genom förlikningen utfäste sig regeringen att betala ett sammanlagt belopp om 70 000 kr till klaganden.
