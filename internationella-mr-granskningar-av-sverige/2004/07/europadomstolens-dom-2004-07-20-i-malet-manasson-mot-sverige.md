# Europadomstolens dom (2004-07-20) i målet Manasson mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.


### Sammanfattning av domen

Målet rörde frågan om klaganden fått en rättvis rättegång i mål om skatt och skattetillägg. Klaganden, som drev taxirörelse, försattes i konkurs och hans trafiktillstånd återkallades innan skattemyndighetens beslut rörande skatt och skattetillägg hade prövats av domstol. Inför Europadomstolen gjorde klaganden gällande bl.a. att han inte hade haft effektiv tillgång till domstol och att han inte hade fått en rättegång inom skälig tid samt att det stred mot den s.k. oskuldspresumtionen att verkställighetsåtgärder vidtagits före domstolsprövningen. I domen avskrev domstolen målet från vidare handläggning sedan regeringen och klaganden träffat förlikning. Genom förlikningen utfäste sig regeringen att betala ett sammanlagt belopp om 44 000 euro till klaganden.
