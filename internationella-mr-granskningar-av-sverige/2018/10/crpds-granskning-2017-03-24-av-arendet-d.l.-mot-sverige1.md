# CRPD:s granskning (2017-03-24) av ärendet D.L. mot Sverige

Fråga om Skolinspektionens beslut att förbjuda användandet av visst hjälpmedel i undervisningen innebar en kränkning av klagandens rätt enligt konventionen om rättigheter för personer med funktionsnedsättning, bl.a. rätten att effektivt kunna delta i utbildningen och rätten att använda de hjälpmedel för kommunikation som klaganden föredrog.

## Sammanfattning av granskningen

I den nationella processen hade klaganden överklagat Skolinspektionens beslut till förvaltningsrätten, som avvisat överklagandet då klaganden inte hade rätt att överklaga beslutet. Kammarrätten meddelade inte prövningstillstånd. Klaganden överklagade inte kammarrättens beslut att inte meddela prövningstillstånd till Högsta Förvaltningsdomstolen.

Kommittén avvisade klagomålet den 24 mars 2017 på grund av att klaganden inte uttömt inhemska rättsmedel.
