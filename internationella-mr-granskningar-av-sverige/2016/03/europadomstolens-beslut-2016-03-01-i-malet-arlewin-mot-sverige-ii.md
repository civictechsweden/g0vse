# Europadomstolens beslut (2016-03-01) i målet Arlewin mot Sverige (II)

Europadomstolen har fattat ett beslut avseende ett klagomål om Sveriges efterlevnad av Europakonventionen. Regeringen publicerar en länk till beslutet i fulltext samt en sammanfattning av beslutet.

## Sammanfattning av beslutet

Målet rörde huvudsakligen frågan om svenska domstolars beslut att tillåta ett inslag ur ett TV-program som bevisning i ett brottmål inneburit en kränkning av rätten till rättvis rättegång enligt artikel 6 i Europakonventionen.
Europadomstolen avvisade klagomålet i beslut den 1 mars 2016 då klagomålet bedömdes vara uppenbart ogrundat i konventionens mening. Målet avgjordes utan att ha kommunicerats med regeringen.
