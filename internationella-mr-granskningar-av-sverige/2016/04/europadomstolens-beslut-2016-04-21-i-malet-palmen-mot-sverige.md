# Europadomstolens beslut (2016-04-21) i målet Palmén mot Sverige

Europadomstolen har fattat ett beslut avseende ett klagomål om Sveriges efterlevnad av Europakonventionen. Regeringen publicerar en länk till beslutet i fulltext samt en sammanfattning av beslutet.


## Sammanfattning av beslutet

Målet rörde frågan om en återkallelse av vapentillstånd och omhändertagande av vapen på grund av en meddelad brottmålsdom inneburit en kränkning av rätten att inte bli lagförd eller straffad två gånger för samma brott enligt artikel 4 i tilläggsprotokoll 7 i Europakonventionen (dubbelprövningsförbudet).
Europadomstolen avvisade klagomålet i beslut den 21 april 2016\. Europadomstolen bedömde att klagomålet var oförenligt med Europakonventionen, då återkallelse av vapentillstånd inte ansågs vara en straffrättslig sanktion.
