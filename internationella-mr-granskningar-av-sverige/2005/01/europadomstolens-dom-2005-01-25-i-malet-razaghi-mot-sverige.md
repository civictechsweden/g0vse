# Europadomstolens dom (2005-01-25) i målet Razaghi mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.


### Sammanfattning av domen

Bakgrunden till målet var Utlänningsnämndens beslut att avvisa klaganden, en iransk medborgare, till dennes hemland. Inför Europadomstolen gjorde klaganden gällande att verkställigheten av avvisningen skulle innebära en kränkning av artiklarna 2 (rätten till liv) och 3 (förbudet mot tortyr m.m.) samt av artikel 1 i sjätte tilläggsprotokollet till Europakonventionen (dödsstraffets avskaffande i fredstid). Sedan Europadomstolen beslutat att ta upp målet till prövning i sak beviljade Utlänningsnämnden klaganden uppehållstillstånd av humanitära skäl. Domstolen avskrev till följd därav målet från vidare handläggning.
