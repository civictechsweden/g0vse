# Europadomstolens dom (2005-11-08) i målet Bader och Kanbor mot Sverige

Europadomstolen har i en dom prövat Sveriges efterlevnad av Europakonventionen. Regeringen publicerar en länk till domen i fulltext samt en sammanfattning av domen.


### Sammanfattning av domen

Bakgrunden till målet var ett besluta att avvisa klagandena, en familj av kurdisk etnicitet från Syrien, till deras hemland. Inför Europadomstolen gjorde klagandena gällande att mannen i familjen i Syrien i sin utevaro dömts till döden för medhjälp till mord och att en verkställighet av avvisningsbeslutet därför skulle utgöra en kränkning av artikel 2 och 3 i Europakonventionen (rätten till liv respektive förbudet mot tortyr och omänsklig eller förnedrande behandling). Sedan skriftväxlingen avslutats, men innan Europadomstolen meddelat dom i målet, beviljades klagandena permanent uppehållstillstånd i Sverige.

I sin dom konstaterade Europadomstolen bl.a. att utredningen i målet visat att dödsdomen mot mannen i familjen var äkta. Domstolen fann vidare bl.a. att uppgifterna i målet om möjligheterna att få en ny rättegång i Syrien inte var tillräckligt säkra, och att det förekom att dödsdomar verkställdes i Syrien. Mot denna bakgrund fann domstolen att en verkställighet av beslutet om klagandenas avvisning skulle innebära en kränkning av artikel 2 och 3 i Europakonventionen.
