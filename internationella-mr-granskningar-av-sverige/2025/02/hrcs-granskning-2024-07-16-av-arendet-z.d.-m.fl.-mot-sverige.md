# HRC:s granskning (2024-07-16) av ärendet Z.D. m.fl. mot Sverige

Fråga om utvisning av klaganden och hennes minderåriga dotter till Zambia skulle strida mot artiklarna 6 och 7 i FN:s konvention om medborgerliga och politiska rättigheter.

Ärendet rörde en kvinna med uppgivet medborgarskap i Burundi och hennes minderåriga dotter vars ansökningar om asyl hade avslagits. Klaganden hade av svenska myndigheter bedömts vara medborgare i Zambia.

FN:s kommitté för de mänskliga rättigheterna (HRC) fann i sitt utlåtande, som kommunicerades med regeringen den 22 augusti 2024, att en utvisning till Zambia skulle innebära en kränkning av klagandens rättigheter enligt artikel 6 (rätten till liv) och artikel 7 (förbudet mot tortyr m.m.) i FN:s konvention om medborgerliga och politiska rättigheter. Enligt HRC hade de svenska myndigheterna inte gjort en tillräcklig bedömning av klagandens skyddsskäl med beaktande av risken för vidaresändning från Zambia till Burundi.

Två ledamöter i kommittén var skiljaktiga och ansåg att det inte förelåg någon kränkning av konventionen.
